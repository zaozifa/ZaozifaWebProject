<!DOCTYPE html>
<html lang="zh">
<head>
    <meta charset="UTF-8">
    <meta name="viewport" content="width=device-width, initial-scale=1">
    <meta http-equiv="X-UA-Compatible" content="IE=edge" />
    <meta name="keywords" content="汉字，说文解字，甲骨文">
    <meta name="description" content="造字法，汉字，简体字，甲骨文，金文，异体字，音韵方言，部首笔画，康熙字典，说文解字，字源字形" />
    <link rel="shortcut icon" href="/favicon.ico" type="image/x-icon" />
    <title>匹的解释，造字原理及甲骨文金文古文字，及古语用例，及说文解字 - 造字法</title>
    <link  type="text/css" rel="stylesheet" href="/zaozifa.css?v=11"/>
    <script src="/zaozifa.js"></script>
</head>
<body>
<div id="wrap">
    <div id="header" class="">
        <img alt="zaozifa logo" src="/logo.png" width="64px" height="64px">
        <h2><a href="/">造字法</a></h2>
        <p id="subtitle" class="meta"><strong>造字原理基于说文解字、甲骨文、金文、竹简汉字</strong></p>
        <p id="nav">
            <a href="/">首页</a>
            <span>·</span>
            <a href="/ABCD.html">始于象形</a>
            <span>·</span>
            <a href="/lastupdate.html">更新</a>
            <span>·</span>
            <a href="/readme.html">注意</a>
        </p>
        <div id="searchbox">
            <input type="text" id="search"/>
            <button>Baidu</button>
            <button>Google</button>
        </div>
    </div>
    <div id="content">
        <h1>匹</h1>
        <p>
            <img src="/img/sw/sw_匹.png"/>
</p>
        <p class="green"><strong class="red">发声：</strong>pi</p>
        <p class="green"><strong class="red">部件：</strong>匹石匕</p>
        <p class="green"><strong class="red">象形码：</strong>AZ</p>
        <p><strong class="red">【造字法】匹：</strong>声部匕，匕者人伏地也，此加石谓人伏地如石也，如小石丘也，如一匹马，一匹墙，稳当貌。语左传曰秦晋匹也，何以卑我。</p>
        <p><strong class="meta">【说文解字】匹：</strong>四丈也。从八、匸。八揲一匹。八亦聲。<p>
        <div id="kxzd"><strong class="meta">【康熙字典】匹：</strong><br>
            <p>
【唐韻】譬吉切【集韻】【韻會】【正韻】僻吉切，品入聲。【說文】四丈也。【正譌】四丈則八端，故从八。从匸，象束帛形。【前漢·食貨志】布帛廣二尺二寸爲幅，長四丈爲匹。【小爾雅】倍兩謂之匹。【廣韻】俗作疋。

又偶也。【詩·大雅】率由羣匹。【註】成王循用羣臣之賢者，其行能匹偶己之心。

又【廣韻】配也，合也，二也。【爾雅·釋詁】匹，合也。【註】謂對合也。【疏】匹者，配合也。【詩·大雅】作豐伊匹。

又【禮·緇衣】惟君子能好其匹。【註】匹謂知識朋友。

又妃匹。【漢匡衡政治疏】匹妃之際，生民之始。

又【左傳·桓十年】匹夫無罪。【註】庶人夫妻相匹。其名旣定，雖單亦匹，故通謂匹夫匹婦。

又馬曰匹。【周禮·夏官註】四匹爲乘。

又【藝文類聚】馬光景一疋長，故曰疋。【正譌】馬影四丈，亦借用匹，別用疋。

又通作騖，音木。【禮·曲禮】庶人之摯匹。</p>
        </div>
        <div id="gswy"><strong class="meta">【古书物语】匹：</strong><br>
            <p>
「周諺有之：『匹夫無罪，懷璧其罪。』吾焉用此，其以賈害也？」乃獻之。又求其寶劍。叔曰：「是無厭也。無厭，將及我。」[左傳]<br><br>「并后、匹嫡、兩政、耦國，亂之本也。」[左傳]<br><br>「秦、晉匹也，何以卑我！」公子懼，降服而囚。他日，公享之。子犯曰：「吾不如衰之文也。請使衰從。公子賦《河水》，公賦《六月》。趙衰曰：「重耳拜賜。」公子降，拜，稽首，公降一級而辭焉。衰曰：「君稱所以佐天子者命重耳，重耳敢不拜？」[左傳]<br><br>「沐則心覆，心覆則圖反，宜吾不得見也。居者為社稷之守，行者為羈絏之僕，其亦可也，何必罪居者？國君而讎匹夫，懼者甚眾矣。」[左傳]<br><br>「君為萬乘之君也，而以匹夫從讎。衍請受甲二十萬，為君攻之，虜其人民，係其牛馬，使其君內熱發於背，然後拔其國。忌也出走，然後抶其背，折其脊。」[莊子]<br><br>「昔者桀、紂貴為天子，富有天下。今謂臧聚曰，汝行如桀、紂，則有怍色，有不服之心者，小人所賤也。仲尼、墨翟，窮為匹夫，今謂宰相曰，子行如仲尼、墨翟，則變容易色稱不足者，士誠貴也。故勢為天子，未必貴也；窮為匹夫，未必賤也；貴賤之分，在行之美惡。」[莊子]<br><br>「三軍可奪帥也，匹夫不可奪志也。」[论]<br><br>「管仲非仁者與？桓公殺公子糾，不能死，又相之。」子曰：「管仲相桓公，霸諸侯，一匡天下，民到于今受其賜；微管仲，吾其被髪左衽矣！豈若匹夫匹婦之為諒也，自經於溝瀆而莫之知也。」[论]<br><br>「斶來，斶來！大王據千乘之地，而建千石鐘，萬石簴。天下之士，仁義皆來役處；辯知並進，莫不來語；東西南北，莫敢不服。求萬物不備具，而百姓無不親附。今夫士之高者，乃稱匹夫，徒步而處農畝，下則鄙野、監門、閭里，士之賤也亦甚矣！」[戰國策]<br><br>「匹孝反」[史記]<br><br>「諸親戚嫁娶，自當與鄉里門戶匹敵者，不得因勢，彊與他方人婚也。」后姊子孟武還鄉里，求小妻，后止之。遂勑諸家曰：「今世婦女少，當配將士，不得因緣取以為妾也。宜各自慎，無為罰首。」魏書曰：后常勑戒表、武等曰：「漢氏椒房之家，少能自全者，皆由驕奢，可不慎乎！」[三國志]<br><br></p>
        </div>
    </div>
    <div style="padding: 2em">
        <a href="/dasang.html">赏</a>
    </div>
    <div id="footer">
        <p>
            <a href="https://github.com/zaozifa/ZaozifaWebProject">历史版本</a>
            <span>·</span>
            <a href="/about.html">关于本站</a>
        </p>
    </div>
</div>
<script>
    loadSuccessThen();
</script>
</body>
</html>