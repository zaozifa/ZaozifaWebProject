<!DOCTYPE html>
<html lang="zh">
<head>
    <meta charset="UTF-8">
    <meta name="viewport" content="width=device-width, initial-scale=1">
    <meta http-equiv="X-UA-Compatible" content="IE=edge" />
    <meta name="keywords" content="汉字，说文解字，甲骨文">
    <meta name="description" content="造字法，汉字，简体字，甲骨文，金文，异体字，音韵方言，部首笔画，康熙字典，说文解字，字源字形" />
    <link rel="shortcut icon" href="/favicon.ico" type="image/x-icon" />
    <title>揭掲搩的解释，造字原理及甲骨文金文古文字，及古语用例，及说文解字 - 造字法</title>
    <link  type="text/css" rel="stylesheet" href="/zaozifa.css?v=13"/>
    <script src="/zaozifa.js"></script>
</head>
<body>
<div id="wrap">
    <div id="header" class="">
        <img alt="zaozifa logo" src="/logo.png" width="64px" height="64px">
        <h2><a href="/">造字法</a></h2>
        <p id="subtitle" class="meta"><strong>造字原理基于说文解字、甲骨文、金文、竹简汉字</strong></p>
        <p id="nav">
            <a href="/">首页</a>
            <span>·</span>
            <a href="/ABCD.html">始于象形</a>
            <span>·</span>
            <a href="/lastupdate.html">更新</a>
            <span>·</span>
            <a href="/readme.html">注意</a>
        </p>
        <div id="searchbox">
            <input type="text" id="search"/>
            <button>Baidu</button>
            <button>Google</button>
        </div>
    </div>
    <div id="content">
        <h1>揭掲搩</h1>
        <div id="zxyb"><strong class="red">本形与字形演变：</strong><br>
        <p class="gwimg">
            <img src="/img/sw/51450_02x.png"/>
</p>
</div>
        <p class="green"><strong class="red">发声：</strong>hai</p>
        <p class="green"><strong class="red">部件：</strong>手曷</p>
        <p class="green"><strong class="red">象形码：</strong>JOUX</p>
        <div id="zzf"><strong class="red">【造字法】揭掲搩：</strong><br>
            <p>
声部曷，曷者日晒物而水蒸发而物缩陷也，此加手谓手持物而挥离而使原物缩缺也，如揭插于地下竹竿。语过秦论曰斩木为兵，揭竿为旗，天下云集响应。</p>
        </div>
        <div id="swjz"><strong class="red">【说文解字】揭掲搩：</strong><br>
            <p>
高舉也。从手曷聲。<p>
        </div>
        <div id="kxzd"><strong class="meta">【康熙字典】揭掲搩：</strong><br>
            <p>
【唐韻】【集韻】【韻會】居謁切，音訐。【說文】高舉也。或作。<br><br>又【唐韻】基竭切【集韻】【韻會】丘傑切，音朅。義同。或作担。<br><br>又作拮。<br><br>又與偈通。車疾貌。【王應麟·詩攷】韓詩，匪車揭兮，見漢書王吉傳。<br><br>又【唐韻】渠列切【集韻】【韻會】【正韻】巨列切，音傑。與同。或作搩。【增韻】舉而豎之也。【前漢·項傳贊】揭竿爲旗。【張衡·西京賦】豫章珍館，揭焉中峙。<br><br>又擔也，負也。【戰國策】馮煖于是乗其車，揭其劒。【史記·東方朔傳】數賜縑帛，擔揭而去。<br><br>又姓。【前漢·功臣表】安道侯揭陽定。<br><br>又【唐韻】【集韻】【韻會】其謁切，音碣。亦擔也。<br><br>又長也。【詩·衞風】葭菼揭揭。<br><br>又【集韻】【韻會】語訐切，音钀。義同。<br><br>又【唐韻】居列切，音孑。揭起也。【詩·小雅】維北有斗，西柄之揭。<br><br>又【大雅】顛沛之揭。【傳】揭，見根貌。【疏】樹倒故根見。【戰國策】唇揭者，其齒寒。【註】揭，猶反也。<br><br>又啓事。今日揭帖。<br><br>又【唐韻】【集韻】【韻會】去例切，音憩。亦高舉也。<br><br>又褰衣涉水，由膝以下也。【詩·邶風】淺則揭。【爾雅·釋水】揭者，揭衣也。【司馬相如·上林賦】涉冰揭河。<br><br>又【集韻】其例切，音偈。揭陽，縣名。【前漢·地理志】南海郡揭陽縣。<br><br>又丘言切。與攑同。亦舉也。</p>
        </div>
        <div id="gswy"><strong class="meta">【古书物语】揭掲搩：</strong><br>
            <p>
「意，幾乎後言！夫兼愛，不亦迂夫！無私焉，乃私也。夫子若欲使天下無失其牧乎？則天地固有常矣，日月固有明矣，星辰固有列矣，禽獸固有群矣，樹木固有立矣。夫子亦放德而行，循道而趨，已至矣；又何偈偈乎揭仁義，若擊鼓而求亡子焉？意，夫子亂人之性也！」[莊子]<br><br>「子獨不聞夫至人之自行邪？忘其肝膽，遺其耳目，芒然彷徨乎塵垢之外，逍遙乎無事之業，是謂為而不恃，長而不宰。今汝飾知以驚愚，脩身以明汙，昭昭乎若揭日月而行也。汝得全而形軀，具而九竅，無中道夭於聾盲跛蹇而比於人數，亦幸矣，又何暇乎天之怨哉！子往矣！」[莊子]<br><br>「向吾見若眉睫之間，吾因以得汝矣。今汝又言而信之。若規規然若喪父母，揭竿而求諸海也。汝亡人哉，惘惘乎！汝欲反汝情性而無由入，可憐哉！」[莊子]<br><br>「有心哉！擊磬乎！」旣而曰：「鄙哉！硜硜乎！莫己知也，斯己而已矣！『深則厲，淺則揭。』」子曰：「果哉！末之難矣！」[论]<br><br></p>
        </div>
        <div id="hyyf"><strong class="meta">【汉语语法】揭掲搩：</strong><br>
            <p>
</p>
        </div>
    </div>
    <div style="padding: 2em">
        <a href="/dasang.html">赏</a>
    </div>
    <div id="footer">
        <p>
            <a href="https://github.com/zaozifa/ZaozifaWebProject">历史版本</a>
            <span>·</span>
            <a href="/about.html">关于本站</a>
        </p>
    </div>
</div>
<script>
    loadSuccessThen();
</script>
</body>
</html>