<!DOCTYPE html>
<html lang="zh">
<head>
    <meta charset="UTF-8">
    <meta name="viewport" content="width=device-width, initial-scale=1">
    <meta http-equiv="X-UA-Compatible" content="IE=edge" />
    <meta name="keywords" content="汉字，说文解字，甲骨文">
    <meta name="description" content="造字法，汉字，简体字，甲骨文，金文，异体字，音韵方言，部首笔画，康熙字典，说文解字，字源字形" />
    <link rel="shortcut icon" href="/favicon.ico" type="image/x-icon" />
    <title>謁谒的解释，造字原理及甲骨文金文古文字，及古语用例，及说文解字 - 造字法</title>
    <link  type="text/css" rel="stylesheet" href="/zaozifa.css?v=13"/>
    <script src="/zaozifa.js"></script>
</head>
<body>
<div id="wrap">
    <div id="header" class="">
        <img alt="zaozifa logo" src="/logo.png" width="64px" height="64px">
        <h2><a href="/">造字法</a></h2>
        <p id="subtitle" class="meta"><strong>造字原理基于说文解字、甲骨文、金文、竹简汉字</strong></p>
        <p id="nav">
            <a href="/">首页</a>
            <span>·</span>
            <a href="/ABCD.html">始于象形</a>
            <span>·</span>
            <a href="/lastupdate.html">更新</a>
            <span>·</span>
            <a href="/readme.html">注意</a>
        </p>
        <div id="searchbox">
            <input type="text" id="search"/>
            <button>Baidu</button>
            <button>Google</button>
        </div>
    </div>
    <div id="content">
        <h1>謁谒</h1>
        <div id="zxyb"><strong class="red">本形与字形演变：</strong><br>
        <p class="gwimg">
            <img src="/img/sw/45218_02x.png"/>
</p>
</div>
        <p class="green"><strong class="red">发声：</strong>hai</p>
        <p class="green"><strong class="red">部件：</strong>言曷</p>
        <p class="green"><strong class="red">象形码：</strong>PROUX</p>
        <div id="zzf"><strong class="red">【造字法】謁谒：</strong><br>
            <p>
声部曷，曷者日晒物而水蒸发而物缩陷也，此加言謂言之挥发也，即使言出也，言告也，言不藏于心。语战国策曰天下之所不欲危，臣请谒其故。</p>
        </div>
        <div id="swjz"><strong class="red">【说文解字】謁谒：</strong><br>
            <p>
白也。从言曷聲。<p>
        </div>
        <div id="kxzd"><strong class="meta">【康熙字典】謁谒：</strong><br>
            <p>
【唐韻】【集韻】【韻會】【正韻】於歇切，堰入聲。【說文】白也。【爾雅·釋詁】告也，請也。【左傳·隱十一年】唯我鄭國之有請謁焉。【註】謁，告也。【禮·曲禮】問士之子，長曰能典謁矣，幼曰未能典謁也。【註】謁，請也。典謁者，主賔客告請之事。<br><br>又【增韻】訪也，請見也。【後漢·卓茂傳】茂詣河陽，謁見光武。<br><br>又【釋名】謁，詣也，詣告也。書其姓名於上，以告所至詣者也。【正字通】刺名也。古之門狀，今之拜帖。【史記·高祖紀】高祖乃紿爲謁曰：賀錢萬。實不持一錢。【註】謁，謂以札書姓名，若今之通刺。<br><br>又謁舍，今之客舍也。【前漢·食貨志】里區謁舍。<br><br>又官名。【前漢·百官公卿表】謁者，掌賔讚受事。【應劭註】謁，請也，白也，僕主也。【三輔黃圖】內謁者，署在未央宮，屬少府。<br><br>又星名。【宋史·天文志】謁者一星在左執法東北，主賔客，辨疑惑。<br><br>又山名。【山海經】謁戾之山多松柏，有金玉，沁水出焉。【註】山今在上黨郡涅縣。<br><br>又姓。【後漢·方術傳】汝南太守謁煥。<br><br>又【集韻】【類篇】乙列切，音䋵。亦白也。李舟說。<br><br>又【正韻】於蓋切，音愛。與䨠同。隂晦也。引韓愈秋雨聯句：牖變景明謁。一本作藹，義同。<br><br>又【揚雄·百官箴】殷以顚，秦以酷敗。獄臣司理，敢告執謁。謁叶敗。<br><br>又【史記·孔子世家】去魯歌云：彼婦之謁，可以死敗。按此歌六句三韻，謁本音愛，與敗叶。【字彙】謁攺音意，敗叶音佩，誤。　【正字通】俗作謁，非。</p>
        </div>
        <div id="gswy"><strong class="meta">【古书物语】謁谒：</strong><br>
            <p>
「疆場之事，慎守其一，而備其不虞。姑盡所備焉。事至而戰，又何謁焉？」[左傳]<br><br>「魯人孔丘，聞將軍高義，敬再拜謁者。」[莊子]<br><br>「道遠，臣不得復過矣，請謁事情。」義渠君曰：「願聞之。」對曰：「中國無事于秦，則秦且燒焫君之國；中國為有事于秦，則秦且輕使重幣，而事君之國也。」義渠君曰：「謹聞令。」[戰國策]<br><br>「楚之勢可多割也。」薛公曰：「奈何？」「請告太子其故，使太子謁之君，以忠太子，使楚王聞之，可以益入地。」[戰國策]<br><br>「寡人聞先生，若聞古人。今先生乃不遠千里而臨寡人，曾不肯留，願聞其說。」對曰：「楚國之食貴于玉，薪貴于桂，謁者難得見如鬼，王難得見如天帝。今令臣食玉炊桂，因鬼見帝。」王曰：「先生就舍，寡人聞命矣。」[戰國策]<br><br>「魏為子先戰，折兵之半，謁病不聽，請和不得，魏折而入齊、秦，子何以救之？東有越纍，北無晉，而交未定于齊、秦，是楚孤也。不如速和。」昭子曰：「善。」[戰國策]<br><br>「可食乎？」曰：「可。」因奪而食之。王怒，使人殺中射之士。中射之士使人說王曰：「臣問謁者，謁者曰可食，臣故食之。是臣無罪，而罪在謁者也。且客獻不死之藥，臣食之而王殺臣，是死藥也。王殺無罪之臣，而明人之欺王。」[戰國策]<br><br>「非所學于子者也。聽子之謁，而廢子之道乎？又亡其行子之術，而廢子之謁乎？子嘗教寡人，循功勞，視次第。今有所求，此我將奚聽乎？」申子乃辟舍請罪曰：「君真其人也！」[戰國策]<br><br>「公留儀之使者，彊請西圖儀于秦。」故因西請秦王曰：「張儀使人致上庸之地，故使臣再拜謁王。」[戰國策]<br><br>「臣聞之，明主者務聞其過，不欲聞其善。臣請謁王之過。夫齊、趙者，王之仇讎也；楚、魏者，王之援國也。今王奉仇讎以伐援國，非所以利燕也。王自慮此則計過。無以諫者，非忠臣也。」[戰國策]<br><br>「張楚」。勝自立為楚王，居陳，遣諸將徇地。山東郡縣少年苦秦吏，皆殺其守尉令丞反，以應陳涉，相立為侯王，合從西鄉，名為伐秦，不可勝數也。謁者使東方來，以反者聞二世。二世怒，下吏。後使者至，上問，對曰：「羣盜，郡守尉方逐捕，今盡得，不足憂。」[史記]<br><br></p>
        </div>
        <div id="hyyf"><strong class="meta">【汉语语法】謁谒：</strong><br>
            <p>
<a href="/hanyuyufa/之謁.html">之謁</a><a href="/hanyuyufa/而謁.html">而謁</a><a href="/hanyuyufa/謁追亡人.html">謁追亡人</a><a href="/hanyuyufa/請謁追亡人.html">請謁追亡人</a><a href="/hanyuyufa/請謁追.html">請謁追</a><a href="/hanyuyufa/謁者僕射.html">謁者僕射</a><a href="/hanyuyufa/拜謁.html">拜謁</a><a href="/hanyuyufa/謁追亡人漁.html">謁追亡人漁</a><a href="/hanyuyufa/請謁追亡人漁.html">請謁追亡人漁</a><a href="/hanyuyufa/謁之.html">謁之</a><a href="/hanyuyufa/謁居.html">謁居</a><a href="/hanyuyufa/謁追亡人漁獵.html">謁追亡人漁獵</a><a href="/hanyuyufa/請謁追亡.html">請謁追亡</a><a href="/hanyuyufa/謁者.html">謁者</a><a href="/hanyuyufa/請謁.html">請謁</a><a href="/hanyuyufa/請謁追亡人漁獵.html">請謁追亡人漁獵</a><a href="/hanyuyufa/謁追.html">謁追</a><a href="/hanyuyufa/謁追亡.html">謁追亡</a><a href="/hanyuyufa/謁者僕.html">謁者僕</a></p>
        </div>
    </div>
    <div style="padding: 2em">
        <a href="/dasang.html">赏</a>
    </div>
    <div id="footer">
        <p>
            <a href="https://github.com/zaozifa/ZaozifaWebProject">历史版本</a>
            <span>·</span>
            <a href="/about.html">关于本站</a>
        </p>
    </div>
</div>
<script>
    loadSuccessThen();
</script>
</body>
</html>