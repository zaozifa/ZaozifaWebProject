<!DOCTYPE html>
<html lang="zh">
<head>
    <meta charset="UTF-8">
    <meta name="viewport" content="width=device-width, initial-scale=1">
    <meta http-equiv="X-UA-Compatible" content="IE=edge" />
    <meta name="keywords" content="汉字，说文解字，甲骨文">
    <meta name="description" content="造字法，汉字，简体字，甲骨文，金文，异体字，音韵方言，部首笔画，康熙字典，说文解字，字源字形" />
    <link rel="shortcut icon" href="/favicon.ico" type="image/x-icon" />
    <title>屯盹的解释，造字原理及甲骨文金文古文字，及古语用例，及说文解字 - 造字法</title>
    <link  type="text/css" rel="stylesheet" href="/zaozifa.css?v=11"/>
    <script src="/zaozifa.js"></script>
</head>
<body>
<div id="wrap">
    <div id="header" class="">
        <img alt="zaozifa logo" src="/logo.png" width="64px" height="64px">
        <h2><a href="/">造字法</a></h2>
        <p id="subtitle" class="meta"><strong>造字原理基于说文解字、甲骨文、金文、竹简汉字</strong></p>
        <p id="nav">
            <a href="/">首页</a>
            <span>·</span>
            <a href="/ABCD.html">始于象形</a>
            <span>·</span>
            <a href="/lastupdate.html">更新</a>
            <span>·</span>
            <a href="/readme.html">注意</a>
        </p>
        <div id="searchbox">
            <input type="text" id="search"/>
            <button>Baidu</button>
            <button>Google</button>
        </div>
    </div>
    <div id="content">
        <h1>屯盹</h1>
        <p>
            <img src="/img/sw/sw_屯.png"/>
</p>
        <p class="green"><strong class="red">发声：</strong>dun</p>
        <p class="green"><strong class="red">部件：</strong>屯屮丁</p>
        <p class="green"><strong class="red">象形码：</strong>PL</p>
        <p><strong class="red">【造字法】屯盹：</strong>声部丁，丁者厚实也有实也，此加屮谓豆类艸芽初出时，头顶两半实尚未分开而低垂貌也，此两半实未张如重物即丁也，见丁造字法，此字主重副垂，屯大泽乡，屯在此谓聚集密厚即积聚也。语诗曰屯如邅如，乘马班如。</p>
        <p><strong class="meta">【说文解字】屯盹：</strong>難也。象艸木之初生。屯然而難。从屮貫一。一，地也。尾曲。《易》曰："屯，剛柔始交而難生。"<p>
        <div id="kxzd"><strong class="meta">【康熙字典】屯盹：</strong><br>
            <p>
【集韻】【韻會】株倫切，音肫。【說文】難也。象艸木之初生，屯然而難。从屮貫一。一，地也，尾曲。【玉篇】萬物始生也。

又【廣韻】厚也。【易·屯卦】屯，剛柔始交而難生。

又屯邅，難行不進貌。【易·屯卦】屯如邅如。別作迍。

又【增韻】吝也。【易·屯卦】屯其膏。

又【廣韻】【集韻】徒渾切【正韻】徒孫切，音豚。聚也，勒兵而守曰屯。【前漢·趙充國傳】分屯要害。

又兵耕曰屯田。【周禮·冬官】有屯部，今曰屯田司。

又姓，三國蜀漢法部尚書屯度。

又屯留，縣名，在上黨。

又【集韻】徒困切，音頓。亦姓。【風俗通】混屯，太昊之良佐，子孫因以爲氏。

又叶徒沿切，音田。【馬融·廣成頌】校隊案部，爲前後屯。甲乙相伍，戊己爲堅。</p>
        </div>
        <div id="gswy"><strong class="meta">【古书物语】屯盹：</strong><br>
            <p>
「吉。《屯》固、《比》入，吉孰大焉？其必蕃昌。《震》為土，車從馬，足居之，兄長之，母覆之，眾歸之，六體不易，合而能固，安而能殺。公侯之卦也。公侯之子孫，必復其始。」[左傳]<br><br>「搜搜也，奚稍問也！予有而不知其所以。予，蜩甲也，蛇蛻也，似之而非也。火與日，吾屯也；陰與夜，吾代也。彼吾所以有待邪？而況乎以無有待者乎！彼來則我與之來，彼往則我與之往，彼強陽則我與之強陽。強陽者，又何以有問乎！」[莊子]<br><br>「畢萬之後必大矣，萬，滿數也；魏，大名也。以是始賞，天開之矣，天子曰兆民，諸侯曰萬民。今命之大，以從滿數，其必有衆。」初，畢萬卜事晉，遇屯之比。辛廖占之，曰：「吉。屯固比入，吉孰大焉，其必蕃昌。」[史記]<br><br>「兵屯聚而西，無佗奇道，難以就功。臣願得五萬人，別循江淮而上，收淮南、長沙，入武關，與大王會，此亦一奇也。」吳王太子諫曰：「王以反為名，此兵難以藉人，藉人亦且反王，奈何？且擅兵而別，多佗利害，未可知也，徒自損耳。」[史記]<br><br>「天下尚未安定，未得遵古也。葬畢，皆除服。其將兵屯戍者，皆不得離屯部。有司各率乃職。斂以時服，無藏金玉珍寶。」[三國志]<br><br>「汝雖參軍，其實帥也。」洪聞此令，亦委事於休。備遣張飛屯固山，欲斷軍後。衆議狐疑，休曰：「賊實斷道者，當伏兵潛行。今乃先張聲勢，此其不能也。宜及其未集，促擊蘭，蘭破則飛自走矣。」[三國志]<br><br>「賊去未遠，或能復還，宜分諸軍以備不虞。」於是留艾屯白水北。三日，維遣廖化自白水南向艾結營。艾謂諸將曰：「維今卒還，吾軍人少，法當來渡而不作橋。此維使化持吾，令不得還。維必自東襲取洮城。」[三國志]<br><br>「寇難未弭，曹叡驕凶，遼東三郡苦其暴虐，遂相糾結，與之離隔。叡大興衆役，還相攻伐。曩秦之亡，勝、廣首難，今有此變，斯乃天時。君其治嚴，總帥諸軍屯住漢中，須吳舉動，東西掎角，以乘其釁。」[三國志]<br><br></p>
        </div>
    </div>
    <div style="padding: 2em">
        <a href="/dasang.html">赏</a>
    </div>
    <div id="footer">
        <p>
            <a href="https://github.com/zaozifa/ZaozifaWebProject">历史版本</a>
            <span>·</span>
            <a href="/about.html">关于本站</a>
        </p>
    </div>
</div>
<script>
    loadSuccessThen();
</script>
</body>
</html>