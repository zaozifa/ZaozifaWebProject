<!DOCTYPE html>
<html lang="zh">
<head>
    <meta charset="UTF-8">
    <meta name="viewport" content="width=device-width, initial-scale=1">
    <meta http-equiv="X-UA-Compatible" content="IE=edge" />
    <meta name="keywords" content="汉字，说文解字，甲骨文">
    <meta name="description" content="造字法，汉字，简体字，甲骨文，金文，异体字，音韵方言，部首笔画，康熙字典，说文解字，字源字形" />
    <link rel="shortcut icon" href="/favicon.ico" type="image/x-icon" />
    <title>民的解释，造字原理及甲骨文金文古文字，及古语用例，及说文解字 - 造字法</title>
    <link  type="text/css" rel="stylesheet" href="/zaozifa.css?v=11"/>
    <script src="/zaozifa.js"></script>
</head>
<body>
<div id="wrap">
    <div id="header" class="">
        <img alt="zaozifa logo" src="/logo.png" width="64px" height="64px">
        <h2><a href="/">造字法</a></h2>
        <p id="subtitle" class="meta"><strong>造字原理基于说文解字、甲骨文、金文、竹简汉字</strong></p>
        <p id="nav">
            <a href="/">首页</a>
            <span>·</span>
            <a href="/ABCD.html">始于象形</a>
            <span>·</span>
            <a href="/lastupdate.html">更新</a>
            <span>·</span>
            <a href="/readme.html">注意</a>
        </p>
        <div id="searchbox">
            <input type="text" id="search"/>
            <button>Baidu</button>
            <button>Google</button>
        </div>
    </div>
    <div id="content">
        <h1>民</h1>
        <p>
            <img src="/img/sw/sw_民.png"/>
</p>
        <p class="green"><strong class="red">发声：</strong>min</p>
        <p class="green"><strong class="red">部件：</strong>民</p>
        <p class="green"><strong class="red">象形码：</strong>PI</p>
        <p><strong class="red">【造字法】民：</strong>象形，象目珠瞳孔向内缩小，甚者如猫缩成一竖线形，故引为紧缩而细小也，人休息则目珠大，故此引为有事作之人，无事随流者曰氓，见省不帀之造字法。语谷梁传曰古者有四民，有士民，有商民，有农民，有工民。</p>
        <p><strong class="meta">【说文解字】民：</strong>眾萌也。从古文之象。凡民之屬皆从民。<p>
        <div id="kxzd"><strong class="meta">【康熙字典】民：</strong><br>
            <p>
</p>
        </div>
        <div id="gswy"><strong class="meta">【古书物语】民：</strong><br>
            <p>
「國不堪貳，君將若之何？欲與大叔，臣請事之；若弗與，則請除之。無生民心。」公曰：「無庸，將自及。」大叔又收貳以為己邑，至于廩延。子封曰：「可矣，厚將得眾。」公曰：「不義不暱，厚將崩。」大叔完聚，繕甲兵，具卒乘，將襲鄭，夫人將啟之。公聞其期，曰：「可矣！」[左傳]<br><br>「衛州吁其成乎？」對曰：「臣聞以德和民，不聞以亂。以亂，猶治絲而棼之也。夫州吁，阻兵而安忍。阻兵無眾，安忍無親，眾叛親離，難以濟矣。夫兵猶火也，弗戢，將自焚也。夫州吁弒其君而虐用其民，於是乎不務令德，而欲以亂成，必不免矣。」[左傳]<br><br>「君釋三國之圖，以鳩其民，君之惠也。寡君聞命矣，敢不承受君之明德。」[左傳]<br><br>「鄭莊公於是乎有禮。禮，經國家、定社稷、序民人、利後嗣者也。許，無刑而伐之，服而舍之，度德而處之，量力而行之，相時而動，無累後人，可謂知禮矣。」[左傳]<br><br>「鄭莊公失政刑矣。政以治民，刑以正邪，既無德政，又無威刑，是以及邪。邪而詛之，將何益矣！」[左傳]<br><br>「異哉，君之名子也！夫名以制義，義以出禮，禮以體政，政以正民。是以政成而民聽，易則生亂。嘉耦曰妃，怨耦曰仇，古之命也。今君命大子曰仇，弟曰成師，始兆亂矣，兄其替乎？」[左傳]<br><br>「吾聞國家之立也，本大而末小，是以能固。故天子建國，諸侯立家，卿置側室，大夫有貳宗，士有隸子弟，庶人、工、商各有分親，皆有等衰。是以民服事其上，而下無覬覦。今晉，甸侯也，而建國，本既弱矣，其能久乎？」[左傳]<br><br>「人各有耦，齊大，非吾耦也。《詩》云：『自求多福。』在我而已，大國何為？」君子曰：「善自為謀。」及其敗戎師也，齊侯又請妻之，固辭。人問其故，大子曰：「無事於齊，吾猶不敢。今以君命奔齊之急，而受室以歸，是以師昬也。民其謂我何？」[左傳]<br><br>「君使民慢，亂將作矣。」[左傳]<br><br>「衣食所安，弗敢專也，必以分人。」對曰：「小惠未徧，民弗從也。」公曰：「犧牲玉帛，弗敢加也，必以信。」對曰：「小信未孚，神弗福也。」公曰：「小大之獄，雖不能察，必以情。」對曰：「忠之屬也，可以一戰。戰，則請從。」[左傳]<br><br>「不可。夫禮，所以整民也。故會以訓上下之則，制財用之節；朝以正班爵之義，帥長幼之序；征伐以討其不然。諸侯有王，王有巡守，以大習之。非是，君不舉矣。君舉必書，書而不法，後嗣何觀？」[左傳]<br><br></p>
        </div>
    </div>
    <div style="padding: 2em">
        <a href="/dasang.html">赏</a>
    </div>
    <div id="footer">
        <p>
            <a href="https://github.com/zaozifa/ZaozifaWebProject">历史版本</a>
            <span>·</span>
            <a href="/about.html">关于本站</a>
        </p>
    </div>
</div>
<script>
    loadSuccessThen();
</script>
</body>
</html>