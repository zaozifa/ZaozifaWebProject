<!DOCTYPE html>
<html lang="zh">
<head>
    <meta charset="UTF-8">
    <meta name="viewport" content="width=device-width, initial-scale=1">
    <meta http-equiv="X-UA-Compatible" content="IE=edge" />
    <meta name="keywords" content="汉字，说文解字，甲骨文">
    <meta name="description" content="造字法，汉字，简体字，甲骨文，金文，异体字，音韵方言，部首笔画，康熙字典，说文解字，字源字形" />
    <link rel="shortcut icon" href="/favicon.ico" type="image/x-icon" />
    <title>旦㫜的解释，造字原理及甲骨文金文古文字，及古语用例，及说文解字 - 造字法</title>
    <link  type="text/css" rel="stylesheet" href="/zaozifa.css?v=13"/>
    <script src="/zaozifa.js"></script>
</head>
<body>
<div id="wrap">
    <div id="header" class="">
        <img alt="zaozifa logo" src="/logo.png" width="64px" height="64px">
        <h2><a href="/">造字法</a></h2>
        <p id="subtitle" class="meta"><strong>造字原理基于说文解字、甲骨文、金文、竹简汉字</strong></p>
        <p id="nav">
            <a href="/">首页</a>
            <span>·</span>
            <a href="/ABCD.html">始于象形</a>
            <span>·</span>
            <a href="/lastupdate.html">更新</a>
            <span>·</span>
            <a href="/readme.html">注意</a>
        </p>
        <div id="searchbox">
            <input type="text" id="search"/>
            <button>Baidu</button>
            <button>Google</button>
        </div>
    </div>
    <div id="content">
        <h1>旦㫜</h1>
        <div id="zxyb"><strong class="red">本形与字形演变：</strong><br>
        <p class="gwimg">
            <img src="/img/jjw/47899_02x.png"/>
            <img src="/img/jjw/47899_12x.png"/>
            <img src="/img/jjw/47899_22x.png"/>
            <img src="/img/jw/47899_02x.png"/>
            <img src="/img/jw/47899_12x.png"/>
            <img src="/img/jw/47899_22x.png"/>
            <img src="/img/zjw/47899_02x.png"/>
            <img src="/img/zjw/47899_12x.png"/>
            <img src="/img/sw/47899_02x.png"/>
</p>
</div>
        <p class="green"><strong class="red">发声：</strong>dn</p>
        <p class="green"><strong class="red">部件：</strong>旦日丁</p>
        <p class="green"><strong class="red">象形码：</strong>OO</p>
        <div id="zzf"><strong class="red">【造字法】旦㫜：</strong><br>
            <p>
声部丁，丁者厚实也有实也实体也，此加日谓日平大地也，即日在地平线上，天明也。语史记曰旦日飨士卒，为击破沛公军。</p>
        </div>
        <div id="swjz"><strong class="red">【说文解字】旦㫜：</strong><br>
            <p>
明也。从日見一上。一，地也。凡旦之屬皆从旦。<p>
        </div>
        <div id="kxzd"><strong class="meta">【康熙字典】旦㫜：</strong><br>
            <p>
【唐韻】【集韻】【韻會】得案切【正韻】得爛切，丹去聲。【說文】明也。从日見一上。一，地也。【玉篇】朝也，曉也。【爾雅·釋詁】旦，早也。【書·大禹謨】正月朔旦。【詩·陳風】穀旦于差。<br><br>又【大雅】昊天曰旦。【淮南子·天文訓】日至于曲阿，是謂旦明。<br><br>又【詩·衞風】信誓旦旦。【箋】言其懇惻款誠。【疏】旦旦猶怛怛。【釋文】旦旦，《說文》作。<br><br>又【詩·衞風·朱傳】旦旦，明也。<br><br>又【前漢·惠帝紀】當爲城旦舂者。【註】城旦者，旦起行治城。舂者，婦人不豫外徭但舂作米，皆四歲也。<br><br>又震旦，西域稱中國之名。【樓炭經】蔥河以東名震旦。<br><br>又盍旦。【禮·坊記】相彼盍旦。【註】盍旦，夜鳴求旦之鳥。<br><br>又與神同。【禮·郊特牲】所以交於旦明之義也。【註】旦當爲神，篆字之誤也。<br><br>又【韻補】叶都眷切。【庾敳·意賦】宗統竟初不別兮，大德亡其情願。天地短於朝生兮，億代促於始旦。</p>
        </div>
        <div id="gswy"><strong class="meta">【古书物语】旦㫜：</strong><br>
            <p>
「吾其濟乎？」對曰：「克之。」公曰：「何時？」對曰：「童謠云：『丙之晨，龍尾伏辰，均服振振，取虢之旂。鶉之賁賁，天策焞焞，火中成軍，虢公其奔。』其九月、十月之交乎？丙子旦，日在尾，月在策，鶉火中，必是時也。」[左傳]<br><br>「其莠猶在乎？」於是歲在降婁，降婁中而旦。裨竈指之曰：「猶可以終歲，歲不及此次也已。」[左傳]<br><br>「旦及日中，吾知罪矣。魯以相忍為國也，忍其外，不忍其內，焉用之？」阜曰：「數月於外，一旦於是，庸何傷？賈而欲贏，而惡囂乎？」阜謂叔孫曰：「可以出矣。」叔孫指楹，曰：「雖惡是，其可去乎？」[左傳]<br><br>「牛！助余！」乃勝之。旦而皆召其徒，無之。且曰：「志之。」及宣伯奔齊，饋之。宣伯曰：「魯以先子之故，將存吾宗，必召女。召女，何如？」對曰：「願之久矣。」[左傳]<br><br>「吾聞西方有人，似有道者，試往觀焉。」至於岐陽，武王聞之，使叔旦往見之，與之盟曰：「加富二等，就官一列。」[莊子]<br><br>「庶人之劍何如？」曰：「庶人之劍，蓬頭突鬢垂冠，曼胡之纓，短後之衣，瞋目而語難。相擊於前，上斬頸領，下決肝肺。此庶人之劍，無異於鬬雞，一旦命已絕矣，無所用於國事。今大王有天子之位而好庶人之劍，臣竊為大王薄之。」[莊子]<br><br>「我孰與城北徐公美？」其妻曰：「君美甚，徐公何能及公也！」城北徐公，齊國之美麗者也。忌不自信，而復問其妾曰：「吾孰與徐公美？」妾曰：「徐公何能及君也！」旦日，客從外來，與坐談，問之客曰：「吾與徐公孰美？」客曰：「徐公不若君之美也！」[戰國策]<br><br>「夫秦之攻趙，不宜急如此。此召兵也。必有大臣欲衡者耳。王欲知其人，旦日贊羣臣而訪之，先言橫者，則其人也。」[戰國策]<br><br>「國形不便故馳，交不親故割。今割矣而交不親，馳矣而兵不止，臣恐山東之無以馳割事王者矣。且王求百金于三川而不可得，求千金于韓，一旦而具。今王攻韓，是絕上交而固私府也，竊為王弗取也。」[戰國策]<br><br>「人皆以楚為強，而君用之弱，其于鞅也不然。先君者，二十餘年未嘗見攻。今秦欲踰兵于澠隘之塞，不使；假道兩周，倍韓以攻楚，不可。今則不然，魏且旦暮亡矣，不能愛其許、鄢陵與梧，割以予秦，去百六十里。臣之所見者，秦、楚鬥之日也已。」[戰國策]<br><br>「寡人且與天下伐齊，旦暮出令矣。子必爭之，爭之而不聽，子因去而之齊。寡人有時復合，且以因子而事齊。」[戰國策]<br><br></p>
        </div>
        <div id="hyyf"><strong class="meta">【汉语语法】旦㫜：</strong><br>
            <p>
<a href="/hanyuyufa/朔旦冬至.html">朔旦冬至</a><a href="/hanyuyufa/公旦.html">公旦</a><a href="/hanyuyufa/旦、.html">旦、</a><a href="/hanyuyufa/旦之.html">旦之</a><a href="/hanyuyufa/旦冬.html">旦冬</a><a href="/hanyuyufa/旦夕.html">旦夕</a><a href="/hanyuyufa/旦日.html">旦日</a><a href="/hanyuyufa/旦暮.html">旦暮</a><a href="/hanyuyufa/旦有.html">旦有</a><a href="/hanyuyufa/明旦.html">明旦</a><a href="/hanyuyufa/旦為.html">旦為</a><a href="/hanyuyufa/旦而.html">旦而</a><a href="/hanyuyufa/朔旦.html">朔旦</a><a href="/hanyuyufa/旦冬至.html">旦冬至</a><a href="/hanyuyufa/周公旦.html">周公旦</a><a href="/hanyuyufa/一旦之.html">一旦之</a><a href="/hanyuyufa/朔旦冬.html">朔旦冬</a><a href="/hanyuyufa/一旦而.html">一旦而</a><a href="/hanyuyufa/平旦.html">平旦</a><a href="/hanyuyufa/一旦.html">一旦</a></p>
        </div>
    </div>
    <div style="padding: 2em">
        <a href="/dasang.html">赏</a>
    </div>
    <div id="footer">
        <p>
            <a href="https://github.com/zaozifa/ZaozifaWebProject">历史版本</a>
            <span>·</span>
            <a href="/about.html">关于本站</a>
        </p>
    </div>
</div>
<script>
    loadSuccessThen();
</script>
</body>
</html>