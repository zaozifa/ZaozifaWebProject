<!DOCTYPE html>
<html lang="zh">
<head>
    <meta charset="UTF-8">
    <meta name="viewport" content="width=device-width, initial-scale=1">
    <meta http-equiv="X-UA-Compatible" content="IE=edge" />
    <meta name="keywords" content="汉字，说文解字，甲骨文">
    <meta name="description" content="造字法，汉字，简体字，甲骨文，金文，异体字，音韵方言，部首笔画，康熙字典，说文解字，字源字形" />
    <link rel="shortcut icon" href="/favicon.ico" type="image/x-icon" />
    <title>屬属囑的解释，造字原理及甲骨文金文古文字，及古语用例，及说文解字 - 造字法</title>
    <link  type="text/css" rel="stylesheet" href="/zaozifa.css?v=11"/>
    <script src="/zaozifa.js"></script>
</head>
<body>
<div id="wrap">
    <div id="header" class="">
        <img alt="zaozifa logo" src="/logo.png" width="64px" height="64px">
        <h2><a href="/">造字法</a></h2>
        <p id="subtitle" class="meta"><strong>造字原理基于说文解字、甲骨文、金文、竹简汉字</strong></p>
        <p id="nav">
            <a href="/">首页</a>
            <span>·</span>
            <a href="/ABCD.html">始于象形</a>
            <span>·</span>
            <a href="/lastupdate.html">更新</a>
            <span>·</span>
            <a href="/readme.html">注意</a>
        </p>
        <div id="searchbox">
            <input type="text" id="search"/>
            <button>Baidu</button>
            <button>Google</button>
        </div>
    </div>
    <div id="content">
        <h1>屬属囑</h1>
        <p>
            <img src="/img/sw/sw_屬.png"/>
</p>
        <p class="green"><strong class="red">发声：</strong>zu</p>
        <p class="green"><strong class="red">部件：</strong>尾蜀</p>
        <p class="green"><strong class="red">象形码：</strong>SJDOTEL</p>
        <p><strong class="red">【造字法】屬属囑：</strong>声部蜀，蜀者虫大目也，此加尾谓最前最大之后方也，即其后方所连也，尾在此谓后。语周官曰使帥其屬而掌邦教。</p>
        <p><strong class="meta">【说文解字】屬属囑：</strong>連也。从尾蜀聲。<p>
        <div id="kxzd"><strong class="meta">【康熙字典】屬属囑：</strong><br>
            <p>
【廣韻】【集韻】之欲切【韻會】朱玉切，音燭。【說文】連也。从尾蜀聲。【徐曰】屬，相連續，若尾之在體，故从尾。【廣韻】聚也，會也。【周禮·州長】正月之吉，各屬其州之民而讀灋。註屬聚也。【孟子】乃屬其耆老而告之。

又托也，付也。【左傳·隱三年】宋穆公疾，召大司馬孔父，而屬殤公焉。【史記·留侯世家】漢王之將，獨韓信可屬大事，當一面。

又恭也。【禮·禮器】屬屬乎其忠也。【註】屬屬，恭貌。

又續也。【史記·信陵君傳】平原君使者，冠蓋相屬於魏。

又【晉語】必屬怨焉。【註】屬，結也。

又足也。【左傳·昭二十八年】願以小人之腹，爲君子之心，屬厭而已。【註】屬，足也，言小人知厭足，君子當亦然。

又【左傳·僖二十三年】其左執鞭弭，右屬櫜鞬，以與君周旋。【註】著也。【周禮·冬官考工記】察車之道，欲其樸屬而微至。【註】附著堅固也。

又恤也。【書·梓材】至于敬寡，至于屬婦。【傳】屬，存恤也。婦，婦妾也。

又甲札之數。【前漢·法志】魏氏武卒，衣三屬之甲。【如淳註】上身一，髀褌一，脛繳一，凡三屬，皆相連屬也。

又【廣韻】市玉切【集韻】【韻會】殊玉切【正韻】神六切，音蜀。【小雅·常棣】鄭箋，屬者，昭穆相次序也。

又【增韻】隸也，系屬也，官寮也。【禮·王制】千里之外設方伯，五國以爲屬，屬有長。

又【書·周官】各率其屬，以倡九牧。

又九族也。【史記·田單傳】田單者，齊諸田疎屬也。

又類也，儕等也。【史記·留侯世家】今陛下起布衣，以若屬取天下，而所封皆蕭曹故人。

又從也。【史記·項羽本紀】羽渡淮，騎能屬者百餘人耳。

又【前漢·賈誼傳】善屬文。【師古註】屬謂綴輯之也。

又【左傳·成二年】韓厥曰：下臣不幸，屬當戎行。【註】屬，適也。

又【書·禹貢】涇屬渭汭。【傳】屬，逮也。馬云：人也。

又【五音集韻】朱戍切，音著。注也。【儀禮·士昏禮】酌元酒三屬於尊。【註】屬，註也。

又【晉語】若先，則恐國人之屬耳目於我也。【註】屬，注目也。

又【屈原·離騷】前望舒使先驅兮，後飛廉使奔屬。

又叶殊遇切，音樹。【詩·小雅】君子有猷，小人與屬。叶上附。

又叶直略切，音著。【班固·西都賦】陵隥道而超西墉，混建章而連外屬。叶上閣下爵擢。　【正字通】俗作属嘱，非。</p>
        </div>
        <div id="gswy"><strong class="meta">【古书物语】屬属囑：</strong><br>
            <p>
「衣食所安，弗敢專也，必以分人。」對曰：「小惠未徧，民弗從也。」公曰：「犧牲玉帛，弗敢加也，必以信。」對曰：「小信未孚，神弗福也。」公曰：「小大之獄，雖不能察，必以情。」對曰：「忠之屬也，可以一戰。戰，則請從。」[左傳]<br><br>「古者六畜不相為用，小事不用大牲，而況敢用人乎？祭祀以為人也。民，神之主也。用人，其誰饗之？齊桓公存三亡國以屬諸侯，義士猶曰薄德。今一會而虐二國之君，又用諸淫昏之鬼，將以求霸，不亦難乎？得死為幸！」[左傳]<br><br>「若何而戰？」對曰：「趙氏新出其屬曰臾駢，必實為此謀，將以老我師也。趙有側室曰穿，晉君之壻也，有寵而弱，不在軍事，好勇而狂，且惡臾駢之佐上軍也。若使輕者肆焉，其可。」[左傳]<br><br>「君弱，羣臣不如先大夫，師眾而後可。《詩》曰：『濟濟多士，文王以寧。』夫文王猶用眾，況吾儕乎？且先君莊王屬之曰：『無德以及遠方，莫如惠恤其民，而善用之。』」[左傳]<br><br>「五年陳將復封，封五十二年而遂亡。」子產問其故，對曰：「陳，水屬也；火，水妃也。而楚所相也。今火出而火陳，逐楚而建陳也。妃以五成，故曰五年。歲五及鶉火，而後陳卒亡，楚克有之，天之道也，故曰五十二年。」[左傳]<br><br>「請神擇於五人者，使主社稷。」乃徧以璧見於群望，曰：「當璧而拜者，神所立也，誰敢違之？」既，乃與巴姬密埋璧於大室之庭，使五人齊，而長入拜。康王跨之，靈王肘加焉，子干、子晳皆遠之。平王弱，抱而入，再拜，皆厭紐。鬬韋龜屬成然焉，且曰：「棄禮違命，楚其危哉！」[左傳]<br><br>「子叔孫！若使郈在君之他竟，寡人何知焉？屬與敝邑際，故敢助君憂之。」對曰：「非寡君之望也。所以事君，封疆社稷是以。敢以家隸勤君之執事？夫不令之臣，天下之所惡也。君豈以為寡君賜？」[左傳]<br><br>「魯君謂葂也曰：『請受教。』辭不獲命，既已告矣，未知中否，請嘗薦之。吾謂魯君曰：『必服恭儉，拔出公忠之屬而無阿私，民孰敢不輯！』」[莊子]<br><br>「仲父之病病矣，可不諱云，至於大病，則寡人惡乎屬國而可？」[莊子]<br><br>「除道屬之于河，韓、魏必惡之。齊、秦恐楚之取九鼎也，必救韓、魏而攻楚。楚不能守方城之外，安能道二周之間。若四國弗惡，君雖不欲與也，楚必將自取之矣。」[戰國策]<br><br>「先王之時，奉陽君相，專權擅勢，蔽晦先王，獨制官事。寡人宮居，屬于師傅，不能與國謀。先王棄羣臣，寡人年少，奉祠祭之日淺，私心固竊疑焉。以為一從不事秦，非國之長利也。乃且願變心易慮，剖地謝前過以事秦。方將約車趨行，而適聞使者之明詔。」[戰國策]<br><br></p>
        </div>
    </div>
    <div style="padding: 2em">
        <a href="/dasang.html">赏</a>
    </div>
    <div id="footer">
        <p>
            <a href="https://github.com/zaozifa/ZaozifaWebProject">历史版本</a>
            <span>·</span>
            <a href="/about.html">关于本站</a>
        </p>
    </div>
</div>
<script>
    loadSuccessThen();
</script>
</body>
</html>