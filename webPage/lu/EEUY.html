<!DOCTYPE html>
<html lang="zh">
<head>
    <meta charset="UTF-8">
    <meta name="viewport" content="width=device-width, initial-scale=1">
    <meta http-equiv="X-UA-Compatible" content="IE=edge" />
    <meta name="keywords" content="汉字，说文解字，甲骨文">
    <meta name="description" content="造字法，汉字，简体字，甲骨文，金文，异体字，音韵方言，部首笔画，康熙字典，说文解字，字源字形" />
    <link rel="shortcut icon" href="/favicon.ico" type="image/x-icon" />
    <title>芮的解释，造字原理及甲骨文金文古文字，及古语用例，及说文解字 - 造字法</title>
    <link  type="text/css" rel="stylesheet" href="/zaozifa.css?v=11"/>
    <script src="/zaozifa.js"></script>
</head>
<body>
<div id="wrap">
    <div id="header" class="">
        <img alt="zaozifa logo" src="/logo.png" width="64px" height="64px">
        <h2><a href="/">造字法</a></h2>
        <p id="subtitle" class="meta"><strong>造字原理基于说文解字、甲骨文、金文、竹简汉字</strong></p>
        <p id="nav">
            <a href="/">首页</a>
            <span>·</span>
            <a href="/ABCD.html">始于象形</a>
            <span>·</span>
            <a href="/lastupdate.html">更新</a>
            <span>·</span>
            <a href="/readme.html">注意</a>
        </p>
        <div id="searchbox">
            <input type="text" id="search"/>
            <button>Baidu</button>
            <button>Google</button>
        </div>
    </div>
    <div id="content">
        <h1>芮</h1>
        <p>
            <img src="/img/sw/sw_芮.png"/>
</p>
        <p class="green"><strong class="red">发声：</strong>lu</p>
        <p class="green"><strong class="red">部件：</strong>艸內</p>
        <p class="green"><strong class="red">象形码：</strong>EEUY</p>
        <p><strong class="red">【造字法】芮：</strong>声部內，內者弯折如屋盖也，此加艸谓艸在内也，尚未全出也，如艸芽头曲，即艸生貌。语诗曰止旅乃密，芮鞫之即。</p>
        <p><strong class="meta">【说文解字】芮：</strong>芮芮，艸生皃。从艸内聲。讀若汭。<p>
        <div id="kxzd"><strong class="meta">【康熙字典】芮：</strong><br>
            <p>
【唐韻】而銳切，音汭。【說文】芮芮，草生貌。

又【本草註】石龍芮，生于石上，其葉芮芮短小，故名。【潘岳·西征賦】蕞芮于城隅者，又百不處一。【註】芮，小貌。

又國名。【詩·大雅】虞芮質厥成。【史記·周本紀註】《晉太康地理志》：虞西北四十里有芮城，芮城西二十里古芮國也。

又水涯。【詩·大雅】芮鞫之卽。【箋】芮之言內也。水之內曰隩，水之外曰鞫。

又【史記·蘇秦傳】革抉㕹芮，無不畢具。【索隱註】芮謂繫楯之後綬也。

又姓。【通志·氏族略】司徒芮伯之後，齊景公妾曰芮姬。

又【集韻】如劣切，音爇。【通鑑】宋元嘉二十七年，芮芮遣使遠輸誠款。【胡三省註】芮芮卽蠕蠕。魏呼柔然爲蠕蠕，南人語轉爲芮芮。沈約《宋書》、李延壽《南史》皆以蠕蠕爲芮芮，從南人語音也。</p>
        </div>
        <div id="gswy"><strong class="meta">【古书物语】芮：</strong><br>
            <p>
「呂甥、郤稱、冀芮實為不從，若重問以召之，臣出晉君，君納重耳，蔑不濟矣。」[左傳]<br><br>「是敗也，孟明之罪也，必殺之。」秦伯曰：「是孤之罪也。周芮良夫之詩曰；『大風有隧，貪人敗類，聽言則對，誦言如醉，匪用其良，覆俾我悖。』是貪故也，孤之謂矣。孤實貪以禍夫子，夫子何罪？」[左傳]<br><br>「為我葬，必以魏子為殉。」魏子患之。庸芮為魏子說太后曰：「以死者為有知乎？」太后曰：「無知也。」曰：「若太后之神靈，明知死者之無知矣，何為空以生所愛，葬于無知之死人哉！若死者有知，先王積怒之日久矣，太后救過不贍，何暇乃私魏醜夫乎？」太后曰：「善。」[戰國策]<br><br>「呂省、郤稱、兾芮實為不從。若重賂與謀，出晉君，入重耳，事必就。」秦繆公許之，使人與歸報晉，厚賂三子。三子曰：「幣厚言甘，此必邳鄭賣我於秦。」[史記]<br><br></p>
        </div>
    </div>
    <div style="padding: 2em">
        <a href="/dasang.html">赏</a>
    </div>
    <div id="footer">
        <p>
            <a href="https://github.com/zaozifa/ZaozifaWebProject">历史版本</a>
            <span>·</span>
            <a href="/about.html">关于本站</a>
        </p>
    </div>
</div>
<script>
    loadSuccessThen();
</script>
</body>
</html>