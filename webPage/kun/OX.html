<!DOCTYPE html>
<html lang="zh">
<head>
    <meta charset="UTF-8">
    <meta name="viewport" content="width=device-width, initial-scale=1">
    <meta http-equiv="X-UA-Compatible" content="IE=edge" />
    <meta name="keywords" content="汉字，说文解字，甲骨文">
    <meta name="description" content="造字法，汉字，简体字，甲骨文，金文，异体字，音韵方言，部首笔画，康熙字典，说文解字，字源字形" />
    <link rel="shortcut icon" href="/favicon.ico" type="image/x-icon" />
    <script src="zaozifa.js"></script>
    <title>困的解释，造字原理及甲骨文金文古文字，及古语用例，及说文解字 - 造字法</title>
    <link  type="text/css" rel="stylesheet" href="/zaozifa.css?v=11"/>
    <script src="/zaozifa.js"></script>
</head>
<body>
<div id="wrap">
    <div id="header" class="">
        <img alt="zaozifa logo" src="/logo.png" width="64px" height="64px">
        <h2><a href="/">造字法</a></h2>
        <p id="subtitle" class="meta"><strong>造字原理基于说文解字、甲骨文、金文、竹简汉字</strong></p>
        <p id="nav">
            <a href="/">首页</a>
            <span>·</span>
            <a href="/ABCD.html">始于象形</a>
            <span>·</span>
            <a href="/lastupdate.html">更新</a>
            <span>·</span>
            <a href="/readme.html">注意</a>
        </p>
        <div id="searchbox">
            <input type="text" id="search"/>
            <button>Baidu</button>
            <button>Google</button>
        </div>
    </div>
    <div id="content">
        <h1>困</h1>
        <p>
        </p>
        <p class="green"><strong class="red">发声：</strong>kun</p>
        <p class="green"><strong class="red">部件：</strong>困木囗</p>
        <p class="green"><strong class="red">象形码：</strong>OX</p>
        <p><strong class="red">【造字法】困：</strong>象形，象木有围栏也，围也。</p>
        <p><strong class="meta">【说文解字】困：</strong>故廬也。从木在囗中。<p>
        <div id="kxzd"><strong class="meta">【康熙字典】困：</strong><br>
            <p>
〔古文〕【唐韻】【集韻】【韻會】【正韻】苦悶切，坤去聲。【說文】故廬也。从木，在囗中。【徐鍇曰】舊所居廬，故其木久而困獘也。【六書本義】木在囗中，木不得申也，借爲窮困，病困之義。

又卦名。【易·困卦】象曰：澤無水困，君子以致命遂志。

又【序卦】升而不已則困。

又【廣韻】窮也，苦也。【書·大禹謨】不廢困窮。【禮·中庸】事前定則不困。

又【史記·范睢蔡澤傳】二子不困阸，惡能激乎。

又瘁也，倦極力乏也。【後漢·耿純傳】世祖至營，勞純曰：昨夜困乎。

又憂愁也。【書·盤庚】汝不憂朕心之攸困。

又亂也。【論語】不爲酒困。【註】言不爲酒所困而及亂也。

又不通也。【禮·中庸】或困而知之。【論語】困而學之，又其次也。【註】謂有所不通也。

又【孟子】困於心，衡於慮，而後作。【註】事勢窮蹙，以至困於心，衡於慮，然後奮發而興起也。

又爲人所阸亦曰困。【左傳·宣十四年】困獸猶，况國相乎。

又叶苦昆切，音坤。【易林】陽不制隂，宜其家困。

又叶苦卷切，款去聲。【後漢·竇何傳贊】上惽下蔽，人靈動怨，將糾邪慝，以合人願。道之屈矣，代離凶困。</p>
        </div>
        <div id="gswy"><strong class="meta">【古书物语】困：</strong><br>
            <p>
「彼徒我車，所遇又阨，以什共車必克。困諸阨，又克。請皆卒，自我始。」[左傳]<br><br>「非也。若見費人，寒者衣之，飢者食之，為之令主，而共其乏困。費來如歸，南氏亡矣。民將叛之，誰與居邑？若憚之以威，懼之以怒，民疾而叛，為之聚也。若諸侯皆然，費人無歸，不親南氏，將焉入矣？」[左傳]<br><br>「微子，則不及此。然君異於器，不可以二。器二不匱，君二多難，敢布諸大夫。」僖子不對而泣，曰：「君舉不信群臣乎？以齊國之困，困又有憂。少君不可以訪，是以求長君，庶亦能容群臣乎！不然，夫孺子何罪？」毛復命，公悔之。毛曰：「君大訪於陳子，而圖其小可也。」[左傳]<br><br>「龍少學先王之道，長而明仁義之行；合同異，離堅白；然不然，可不可；困百家之知，窮眾口之辯：吾自以為至達已。今吾聞莊子之言，茫焉異之。不知論之不及與？知之弗若與？今吾無所開吾喙，敢問其方。」[莊子]<br><br>「神龜能見夢於元君，而不能避余且之網；知能七十二鑽而無遺筴，不能避刳腸之患。如是，則知有所困，神有所不及也。雖有至知，萬人謀之。魚不畏網而畏鵜鶘。去小知而大知明，去善而自善矣。嬰兒生無石師而能言，與能言者處也。」[莊子]<br><br>「夫處窮閭阨巷，困窘織屨，槁項黃馘者，商之所短也；一悟萬乘之主而從車百乘者，商之所長也。」[莊子]<br><br>「出則事公卿，入則事父兄，喪事不敢不勉，不為酒困，何有於我哉！」[论]<br><br>「生而知之者，上也；學而知之者，次也；困而學之，又其次也；困而不學，民斯為下矣！」[论]<br><br>「秦以周最之齊疑天下，而又知趙之難予齊人戰，恐齊、韓之合，必先合于秦。秦、齊合，則公之國虛矣。公不如救齊，因佐秦而伐韓、魏，上黨長子趙之有。公東收寶于秦，南取地于韓，魏因以困，徐為之東，則有合矣。」[戰國策]<br><br>「何不封公子咎，而為之請太子？」左成謂司馬翦曰：「周君不聽，是公之知困而交絕于周也。不如謂周君曰：『孰欲立也？微告翦，翦令楚王資之以地。』公若欲為太子，因令人謂相國御展子、嗇夫空曰：『王類欲令若為之，此健士也，居中不便于相國。』」[戰國策]<br><br>「王何不以地齎周最以為太子也。」齊王令司馬悍以賂進周最于周。左尚謂司馬悍曰：「周不聽，是公之知困而交絕于周也。公不如謂周君曰：『何欲置？令人微告悍，悍請令王進之以地。』」[戰國策]<br><br></p>
        </div>
    </div>
    <div style="padding: 2em">
        <a href="/dasang.html">赏</a>
    </div>
    <div id="footer">
        <p>
            <a href="https://github.com/zaozifa/ZaozifaWebProject">历史版本</a>
            <span>·</span>
            <a href="/about.html">关于本站</a>
        </p>
    </div>
</div>
<script>
    loadSuccessThen();
</script>
</body>
</html>