<!DOCTYPE html>
<html lang="zh">
<head>
    <meta charset="UTF-8">
    <meta name="viewport" content="width=device-width, initial-scale=1">
    <meta http-equiv="X-UA-Compatible" content="IE=edge" />
    <meta name="keywords" content="汉字，说文解字，甲骨文">
    <meta name="description" content="造字法，汉字，简体字，甲骨文，金文，异体字，音韵方言，部首笔画，康熙字典，说文解字，字源字形" />
    <link rel="shortcut icon" href="/favicon.ico" type="image/x-icon" />
    <script src="zaozifa.js"></script>
    <title>毒的解释，造字原理及甲骨文金文古文字，及古语用例，及说文解字 - 造字法</title>
    <link  type="text/css" rel="stylesheet" href="/zaozifa.css?v=11"/>
    <script src="/zaozifa.js"></script>
</head>
<body>
<div id="wrap">
    <div id="header" class="">
        <img alt="zaozifa logo" src="/logo.png" width="64px" height="64px">
        <h2><a href="/">造字法</a></h2>
        <p id="subtitle" class="meta"><strong>造字原理基于说文解字、甲骨文、金文、竹简汉字</strong></p>
        <p id="nav">
            <a href="/">首页</a>
            <span>·</span>
            <a href="/ABCD.html">始于象形</a>
            <span>·</span>
            <a href="/lastupdate.html">更新</a>
            <span>·</span>
            <a href="/readme.html">注意</a>
        </p>
        <div id="searchbox">
            <input type="text" id="search"/>
            <button>Baidu</button>
            <button>Google</button>
        </div>
    </div>
    <div id="content">
        <h1>毒</h1>
        <p>
        </p>
        <p class="green"><strong class="red">发声：</strong>du</p>
        <p class="green"><strong class="red">部件：</strong>丰毋</p>
        <p class="green"><strong class="red">象形码：</strong>JSRI</p>
        <p><strong class="red">【造字法】毒：</strong>声部毋，毋者不也禁也，此加丰谓禁艸无人兽采食，所以旺盛而长大也，伤人兽之艸也。语尚书曰汝不和吉言于百姓，惟汝自生毒。</p>
        <p><strong class="meta">【说文解字】毒：</strong>厚也。害人之艸，往往而生。从屮从毐。<p>
        <div id="kxzd"><strong class="meta">【康熙字典】毒：</strong><br>
            <p>
〔古文〕【唐韻】【廣韻】【集韻】【類篇】【韻會】徒沃切，音碡。【博雅】惡也。一曰害也。【書·盤庚】惟汝自生毒。【禮·緇衣】惟君子能好其正，小人毒其正。

又深害曰漸毒。【莊子·胠篋篇】漸毒頡滑。

又痛也，苦也。【詩·大雅】民之貪亂，寧爲荼毒。【後漢·蘇章傳】分骸斷首，以毒生者。【註】毒，苦也。

又恨也。【馮衍·顯志賦】惡叢巧之亂世兮，毒縱橫之敗俗。【註】毒，恨也。【後漢·袁紹傳】令人憤毒。

又藥名。【周禮·天官·醫師】掌醫之政令，聚毒藥以供醫事。【鄭註】毒藥，藥之辛苦者。藥之物恆多毒。

又【瘍醫】凡療瘍，以五毒攻之。【註】今醫方有五毒之藥，作之合黃堥，置石膽、丹砂、雄黃、礜石、慈石其中，燒之三日三夜，取以注創，惡肉破骨則盡出。

又魚毒，木名。見【爾雅·釋木】。《急就篇》註云：芫華，一名魚毒。漁者投之水中，魚卽死而浮出，故以爲名。芫，或作杬。

又雞毒，烏頭別名。【淮南子·主術訓】天下之物，莫凶於雞毒，然良醫索而藏之，有所用也。

又狗毒、繩毒，俱草名，見【爾雅·釋草】疏。

又置毒於物曰毒。【左傳·襄十四年】秦人毒涇上流。

又治也。【易·師卦】以此毒天下，而民從之。【註】王云：毒，役也。馬云：治也。【莊子·人閒世】無門無毒。【註】毒，亦訓治。

又同育，亭育化育之意。【老子·道德經】亭之毒之。【註】亭以品其形，毒以成其質。毒，徒篤反。今作育。【唐代宗詔書】中孚及物，亭育爲心。【張說·撰姚崇】亭育之功成。皆以亭毒爲亭育。古毒育者義通。

又【韻會】【正韻】都毒切，音篤。身毒，西域國名。在大夏東南。一名捐毒，又名天篤。師古曰：今之天竺。蓋身毒聲轉爲天篤，篤省文作竺，又轉爲竺音。【山海經】東海之內。北海之隅，有國名天毒，其人水居。【郭璞註】天毒，卽天竺國。

又【集韻】待戴切【正韻】度耐切，音代。同瑇。瑇瑁也。亦作毒冒。【前漢·地理志】多犀象毒冒。【註】師古曰：毒，音代。冒，莫內反。通作玳瑇。

又叶昌石切，音尺。【曹植·思歸賦】何曾雲之沈結兮，悼太陽之潛匿。雨淋涔而絫注兮，心憤悁以悽毒。　【說文】，厚也。害人之草，往往而生。从屮从毐。【廣韻】本作。今經史省屮，从作毒。</p>
        </div>
        <div id="gswy"><strong class="meta">【古书物语】毒：</strong><br>
            <p>
「戎狄豺狼，不可厭也；諸夏親暱，不可棄也；宴安酖毒，不可懷也。《詩》云：『豈不懷歸？畏此簡書。』簡書，同惡相恤之謂也。請救邢以從簡書。」[左傳]<br><br>「國無小，不可易也；無備，雖眾不可恃也。《詩》曰：『戰戰兢兢，如臨深淵，如履薄冰。』又曰：『敬之敬之，天惟顯思，命不易哉！』先王之明德，猶無不難也，無不懼也，況我小國乎！君其無謂邾小。蠭蠆有毒，而況國乎？」[左傳]<br><br>「孟孫之惡子也，而哀如是。季孫若死，其若之何？」臧孫曰：「季孫之愛我，疾疢也；孟孫之惡我，藥石也。美疢不如惡石。夫石猶生我，疢之美其毒滋多。孟孫死，吾亡無日矣。」孟氏閉門，告于季孫曰：「臧氏將為亂，不使我葬。」[左傳]<br><br>「君愎而虐，少待之，必毒於民，乃睦於子矣。」[左傳]<br><br>「噫！毒哉！僊僊乎歸矣。」[莊子]<br><br>「夫秦為無道，故沛公得至此。夫為天下除殘賊，宜縞素為資。今始入秦，即安其樂，此所謂『助桀為虐』。且『忠言逆耳利於行，毒藥苦口利於病』，願沛公聽樊噲言。」[史記]<br><br>「從東南身毒國，可數千里，得蜀賈人市」[史記]<br><br>「郁成王漢國所毒，今生將去，卒失大事。」[史記]<br><br>「不為福始，不為禍先。」今之否隔，友于同憂，而臣獨倡言者，竊不願於聖世使有不蒙施之物。有不蒙施之物，必有慘毒之懷，故栢舟有「天只」之怨，谷風有「棄予」之歎。故伊尹恥其君不為堯舜，孟子曰：「不以舜之所以事堯事其君者，不敬其君者也。」[三國志]<br><br>「此二人天庭及口耳之間同有凶氣，異變俱起，雙魂無宅，輅別傳曰：輅又曰：「厚味腊毒，夭精幽夕，坎為棺槨，兊為喪車。」流魂于海，骨歸于家，少許時當並死也。」[三國志]<br><br>「矢鏃有毒，毒入于骨，當破臂作創，刮骨去毒，然後此患乃除耳。」[三國志]<br><br></p>
        </div>
    </div>
    <div style="padding: 2em">
        <a href="/dasang.html">赏</a>
    </div>
    <div id="footer">
        <p>
            <a href="https://github.com/zaozifa/ZaozifaWebProject">历史版本</a>
            <span>·</span>
            <a href="/about.html">关于本站</a>
        </p>
    </div>
</div>
<script>
    loadSuccessThen();
</script>
</body>
</html>