<!DOCTYPE html>
<html lang="zh">
<head>
    <meta charset="UTF-8">
    <meta name="viewport" content="width=device-width, initial-scale=1">
    <meta http-equiv="X-UA-Compatible" content="IE=edge" />
    <meta name="keywords" content="汉字，说文解字，甲骨文">
    <meta name="description" content="造字法，汉字，简体字，甲骨文，金文，异体字，音韵方言，部首笔画，康熙字典，说文解字，字源字形" />
    <link rel="shortcut icon" href="/favicon.ico" type="image/x-icon" />
    <title>劫刦刧刼𠉨𠛗𠞏㤼的解释，造字原理及甲骨文金文古文字，及古语用例，及说文解字 - 造字法</title>
    <link  type="text/css" rel="stylesheet" href="/zaozifa.css?v=11"/>
    <script src="/zaozifa.js"></script>
</head>
<body>
<div id="wrap">
    <div id="header" class="">
        <img alt="zaozifa logo" src="/logo.png" width="64px" height="64px">
        <h2><a href="/">造字法</a></h2>
        <p id="subtitle" class="meta"><strong>造字原理基于说文解字、甲骨文、金文、竹简汉字</strong></p>
        <p id="nav">
            <a href="/">首页</a>
            <span>·</span>
            <a href="/ABCD.html">始于象形</a>
            <span>·</span>
            <a href="/lastupdate.html">更新</a>
            <span>·</span>
            <a href="/readme.html">注意</a>
        </p>
        <div id="searchbox">
            <input type="text" id="search"/>
            <button>Baidu</button>
            <button>Google</button>
        </div>
    </div>
    <div id="content">
        <h1>劫刦刧刼𠉨𠛗𠞏㤼</h1>
        <p>
            <img src="/img/sw/sw_劫.png"/>
</p>
        <p class="green"><strong class="red">发声：</strong>qai</p>
        <p class="green"><strong class="red">部件：</strong>力去</p>
        <p class="green"><strong class="red">象形码：</strong>YRE</p>
        <p><strong class="red">【造字法】劫刦刧刼𠉨𠛗𠞏㤼：</strong>声部去，去者壁之对而不挨也，此加力谓以力对之，如拦人，以力对人。</p>
        <p><strong class="meta">【说文解字】劫刦刧刼𠉨𠛗𠞏㤼：</strong>人欲去，以力脅止曰劫。或曰以力止去曰劫。<p>
        <div id="kxzd"><strong class="meta">【康熙字典】劫刦刧刼𠉨𠛗𠞏㤼：</strong><br>
            <p>
</p>
        </div>
        <div id="gswy"><strong class="meta">【古书物语】劫刦刧刼𠉨𠛗𠞏㤼：</strong><br>
            <p>
「孔丘知禮而無勇，若使萊人以兵劫魯侯，必得志焉。」齊侯從之。孔丘以公退，曰：「士兵之！兩君合好，而裔夷之俘以兵亂之，非齊君所以命諸侯也。裔不謀夏，夷不亂華，俘不干盟，兵不偪好。於神為不祥，於德為愆義，於人為失禮，君必不然。」[左傳]<br><br>「吾繼先君而不得其器，若之何？」良夫代執火者而言，曰：「疾與亡君，皆君之子也，召之而擇材焉可也。若不材，器可得也。」豎告大子。大子使五人輿豭從己，劫公而強盟之，且請殺良夫。公曰：「其盟免三死。」曰：「請三之後有罪殺之。」公曰：「諾哉！」[左傳]<br><br>「聞下有師，君請六子畫。」六子至，以甲劫之曰：「君有疾病，請二三子盟。」乃盟于少寢之庭，曰：「無為公室不利。」大尹立啟，奉喪殯于大宮，三日而後國人知之。司城茷使宣言于國曰：「大尹惑蠱其君，而專其利，今君無疾而死，死又匿之，是無他矣，大尹之罪也。」[左傳]<br><br>「古之真人，知者不得說，美人不得濫，盜人不得劫，伏戲、黃帝不得友。死生亦大矣，而無變乎己，況爵祿乎！若然者，其神經乎大山而無介，入乎淵泉而不濡，處卑細而不憊，充滿天地，既以與人，己愈有。」[莊子]<br><br>「何不取為妻，以齊、秦劫魏，則上黨，秦之有也。齊、秦合而立負蒭，負蒭立，其母在秦，則魏，秦之縣也已。呡欲以齊、秦劫魏而困薛公，佐欲定其弟，臣請為王因呡與佐也。魏懼而復之，負蒭必以魏歿世事秦。齊女入魏而怨薛公，終以齊奉事王矣。」[戰國策]<br><br>「小事也，謂可者謂不可者正半，況大事乎？以魏合于秦、韓而攻齊、楚，大事也，而王之羣臣皆以為可。不知是其可也，如是其明耶？亡羣臣之知術也，如是其同耶？是其可也，未如是其明也，而羣臣之知術也，又非皆同也，是有其半塞也。所謂劫主者，失其半者也。」[戰國策]<br><br>「彭越彊劫外黃，外黃恐，故且降，待大王。大王至，又皆阬之，百姓豈有歸心？從此以東，梁地十餘城皆恐，莫肯下矣。」[史記]<br><br>「張楚」。諸郡縣皆多殺其長吏以應陳涉。沛令恐，欲以沛應涉。掾、主吏蕭何、曹參乃曰：「君為秦吏，今欲背之，率沛子弟，恐不聽。願君召諸亡在外者，可得數百人，因劫衆，衆不敢不聽。」[史記]<br><br>「豨嘗為吾使，甚有信。代地吾所急也，故封豨為列侯，以相國守代，今乃與王黃等劫掠代地！代地吏民非有罪也。其赦代吏民。」九月，上自東徃擊之。至邯鄲，上喜曰：「豨不南據邯鄲而阻漳水，吾知其無能為也。」聞豨將皆故賈人也，上曰：「吾知所以與之。」[史記]<br><br>「反魯之侵地！」桓公許之。已而曹沬去匕首，北面就臣位。桓公後悔，欲無與魯地而殺曹沬。管仲曰：「夫劫許之而倍信殺之，愈一小快耳，而弃信於諸侯，失天下之援，不可。」[史記]<br><br>「不殺王，不可。」乃劫之王如高府。石乞從者屈固負楚惠王亡走昭夫人之宮。葉公聞白公為亂，率其國人攻白公。白公之徒敗，亡走山中，自殺。而虜石乞，而問白公尸處，不言將亨。石乞曰：「事成為卿，不成而亨，固其職也。」[史記]<br><br></p>
        </div>
    </div>
    <div style="padding: 2em">
        <a href="/dasang.html">赏</a>
    </div>
    <div id="footer">
        <p>
            <a href="https://github.com/zaozifa/ZaozifaWebProject">历史版本</a>
            <span>·</span>
            <a href="/about.html">关于本站</a>
        </p>
    </div>
</div>
<script>
    loadSuccessThen();
</script>
</body>
</html>