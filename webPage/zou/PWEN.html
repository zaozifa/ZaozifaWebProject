<!DOCTYPE html>
<html lang="zh">
<head>
    <meta charset="UTF-8">
    <meta name="viewport" content="width=device-width, initial-scale=1">
    <meta http-equiv="X-UA-Compatible" content="IE=edge" />
    <meta name="keywords" content="汉字，说文解字，甲骨文">
    <meta name="description" content="造字法，汉字，简体字，甲骨文，金文，异体字，音韵方言，部首笔画，康熙字典，说文解字，字源字形" />
    <link rel="shortcut icon" href="/favicon.ico" type="image/x-icon" />
    <title>騶驺的解释，造字原理及甲骨文金文古文字，及古语用例，及说文解字 - 造字法</title>
    <link  type="text/css" rel="stylesheet" href="/zaozifa.css?v=13"/>
    <script src="/zaozifa.js"></script>
</head>
<body>
<div id="wrap">
    <div id="header" class="">
        <img alt="zaozifa logo" src="/logo.png" width="64px" height="64px">
        <h2><a href="/">造字法</a></h2>
        <p id="subtitle" class="meta"><strong>造字原理基于说文解字、甲骨文、金文、竹简汉字</strong></p>
        <p id="nav">
            <a href="/">首页</a>
            <span>·</span>
            <a href="/ABCD.html">始于象形</a>
            <span>·</span>
            <a href="/lastupdate.html">更新</a>
            <span>·</span>
            <a href="/readme.html">注意</a>
        </p>
        <div id="searchbox">
            <input type="text" id="search"/>
            <button>Baidu</button>
            <button>Google</button>
        </div>
    </div>
    <div id="content">
        <h1>騶驺</h1>
        <div id="zxyb"><strong class="red">本形与字形演变：</strong><br>
        <p class="gwimg">
            <img src="/img/sw/49782_02x.png"/>
</p>
</div>
        <p class="green"><strong class="red">发声：</strong>zou</p>
        <p class="green"><strong class="red">部件：</strong>馬芻</p>
        <p class="green"><strong class="red">象形码：</strong>PWEN</p>
        <div id="zzf"><strong class="red">【造字法】騶驺：</strong><br>
            <p>
声部芻，芻者手持一把艸也或集物也，此加马谓持一把马也，即御众马者也，如马车夫，古者马车两马三马四马皆有。语禮记曰季秋，天子敎於田獵，命僕及七騶咸駕。</p>
        </div>
        <div id="swjz"><strong class="red">【说文解字】騶驺：</strong><br>
            <p>
廏御也。从馬芻聲。<p>
        </div>
        <div id="kxzd"><strong class="meta">【康熙字典】騶驺：</strong><br>
            <p>
【唐韻】【正韻】側鳩切【集韻】【韻會】葘尤切，音鄒。【玉篇】騶虞，義獸，至德所感則見。馬之屬。【埤雅】騶虞尾長於身，西方之獸也。不履生草，食自死之肉。【詩·召南】于嗟乎騶虞。○按《賈誼·新書》以詩騶虞爲騶人虞人，非獸也。《正字通》，騶虞或作騶吾，騶牙。吾牙字雖與虞異，其爲騶虞一也。字彙分騶虞騶牙爲二獸，泥。<br><br>又【說文】廐御也。【禮·月令】季秋，天子敎於田獵，命僕及七騶咸駕。【註】七騶，謂趣馬，主爲諸官駕說者也。【疏】天子馬有六種，種別有騶，則六騶也。<br><br>又有總主之人，六騶有七，故爲七騶，皆以馬駕車。<br><br>又【左傳·成十八年】程鄭爲乗馬御，六騶屬焉，使訓羣騶知禮。【註】六騶，六閑之騶。<br><br>又騶虞，縣名。【前漢·地理志】西河郡騶虞縣。<br><br>又姓。周騶衍騶忌皆齊人，見【戰國策】。<br><br>又與菆同。【前漢·鼂錯傳】材官騶發，矢道同的。【註】蘇林曰：騶音馬驟之驟。如淳曰：騶，矢也。師古曰：騶謂矢之善者也。春秋左氏傳作菆字，其音同。騶發，發騶矢以射也。蘇音失之矣。<br><br>又與趨走之趨同。【荀子·正論篇】步中武象，騶中韶濩，所以養耳。<br><br>又叶逡須切，音趨。【前漢·敘傳】舞陽鼓刀，滕公廐騶。穎隂商販，曲周庸夫。攀龍附鳳，乗天衢。<br><br>又叶牕兪切，音芻。【淮南子·原道訓】四時爲馬，隂陽爲騶，乗雲凌霄，與造化者俱。<br><br>又【集韻】才切。與驟同。【禮·曲禮】車驅而騶。【註】騶音驟。</p>
        </div>
        <div id="gswy"><strong class="meta">【古书物语】騶驺：</strong><br>
            <p>
「騶丘」[史記]<br><br>「蚤救之孰與晚救之？」騶忌曰：「不若勿救。」段干朋曰：「不救，則韓且折而入於魏，不若救之。」田臣思曰：「過矣君之謀也！秦、魏攻韓、楚，趙必救之，是天以燕予齊也。」桓公曰：「善」[史記]<br><br>「救趙孰與勿救？」騶忌子曰：「不如勿救。」段干朋曰：「不救則不義，且不利。」威王曰：「何也？」對曰：「夫魏氏并邯鄲，其於齊何利哉？且夫救趙而軍其郊，是趙不伐而魏全也。故不如南攻襄陵以弊魏，邯鄲拔而乘魏之弊。」[史記]<br><br>「臣知之，願賜美酒粱飯大飱臣，臣乃言。」詔曰：「可。」已飱，又曰：「某所有公田魚池蒲葦數頃，陛下以賜臣，臣朔乃言。」詔曰：「可。」於是朔乃肯言，曰：「所謂騶牙者也。遠方當來歸義，而騶牙先見。其齒前後若一，齊等無牙，故謂之騶牙。」[史記]<br><br></p>
        </div>
        <div id="hyyf"><strong class="meta">【汉语语法】騶驺：</strong><br>
            <p>
<a href="/hanyuyufa/騶忌子曰.html">騶忌子曰</a><a href="/hanyuyufa/騶忌子.html">騶忌子</a><a href="/hanyuyufa/騶忌.html">騶忌</a><a href="/hanyuyufa/騶虞.html">騶虞</a></p>
        </div>
    </div>
    <div style="padding: 2em">
        <a href="/dasang.html">赏</a>
    </div>
    <div id="footer">
        <p>
            <a href="https://github.com/zaozifa/ZaozifaWebProject">历史版本</a>
            <span>·</span>
            <a href="/about.html">关于本站</a>
        </p>
    </div>
</div>
<script>
    loadSuccessThen();
</script>
</body>
</html>