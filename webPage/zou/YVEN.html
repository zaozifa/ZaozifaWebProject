<!DOCTYPE html>
<html lang="zh">
<head>
    <meta charset="UTF-8">
    <meta name="viewport" content="width=device-width, initial-scale=1">
    <meta http-equiv="X-UA-Compatible" content="IE=edge" />
    <meta name="keywords" content="汉字，说文解字，甲骨文">
    <meta name="description" content="造字法，汉字，简体字，甲骨文，金文，异体字，音韵方言，部首笔画，康熙字典，说文解字，字源字形" />
    <link rel="shortcut icon" href="/favicon.ico" type="image/x-icon" />
    <title>趨趋的解释，造字原理及甲骨文金文古文字，及古语用例，及说文解字 - 造字法</title>
    <link  type="text/css" rel="stylesheet" href="/zaozifa.css?v=13"/>
    <script src="/zaozifa.js"></script>
</head>
<body>
<div id="wrap">
    <div id="header" class="">
        <img alt="zaozifa logo" src="/logo.png" width="64px" height="64px">
        <h2><a href="/">造字法</a></h2>
        <p id="subtitle" class="meta"><strong>造字原理基于说文解字、甲骨文、金文、竹简汉字</strong></p>
        <p id="nav">
            <a href="/">首页</a>
            <span>·</span>
            <a href="/ABCD.html">始于象形</a>
            <span>·</span>
            <a href="/lastupdate.html">更新</a>
            <span>·</span>
            <a href="/readme.html">注意</a>
        </p>
        <div id="searchbox">
            <input type="text" id="search"/>
            <button>Baidu</button>
            <button>Google</button>
        </div>
    </div>
    <div id="content">
        <h1>趨趋</h1>
        <div id="zxyb"><strong class="red">本形与字形演变：</strong><br>
        <p class="gwimg">
            <img src="/img/jw/44738_02x.png"/>
            <img src="/img/jw/44738_12x.png"/>
            <img src="/img/sw/44738_02x.png"/>
</p>
</div>
        <p class="green"><strong class="red">发声：</strong>zou</p>
        <p class="green"><strong class="red">部件：</strong>走芻</p>
        <p class="green"><strong class="red">象形码：</strong>YVEN</p>
        <div id="zzf"><strong class="red">【造字法】趨趋：</strong><br>
            <p>
声部芻，芻者手持一把艸也或集物也，此加走谓走持一把物也，即走持众小碎步也，小步之集也，即小步急行也。语汉书曰令何第一，赐带剑履上殿，入朝不趋。</p>
        </div>
        <div id="swjz"><strong class="red">【说文解字】趨趋：</strong><br>
            <p>
走也。从走芻聲。<p>
        </div>
        <div id="kxzd"><strong class="meta">【康熙字典】趨趋：</strong><br>
            <p>
【廣韻】七逾切【集韻】【韻會】【正韻】逡須切，取平聲。【說文】走也。【博雅】行也。【釋名】疾行曰趨。趨，赴也，赴所至也。【詩·齊風】巧趨蹌兮。【疏】趨，今之捷步。【禮·曲禮】帷薄之外不趨。【註】行而張足曰趨。【爾雅·釋宮】門外謂之趨。【古今注】《吳趨行》，吳人以歌其地。陸機《吳趨行》曰：聽我歌吳趨。趨，步也。<br><br>又樹名。【齊民要術】自餘雜木，䑕耳，䖟趨各其時。<br><br>又【集韻】趨玉切。同促。【禮·樂記】衞音趨數煩志。【註】趨數，讀爲促速。<br><br>又【祭義】其行也趨趨以數。【前漢·高帝紀】令趨銷印。【註】師古曰：趨，讀曰促。促，速也。<br><br>又與趣同。【禮·月令】乃命有司趣民收斂。【釋文】趣，本又作趨，音促。<br><br>又【史記·天官書】其趨舍而前曰嬴。【註】索隱曰：趨音聚，謂促也。<br><br>又【集韻】逡遇切，音覻。行之速也。<br><br>又此苟切，音㔌。趣馬，或作趨馬。<br><br>又【集韻】【類篇】千句切，音娶。行也，速也。【詩·齊風】巧趨蹌兮。【釋文】又七遇反。<br><br>又【韻補】叶雌由切。【易林】車馳人趨，卷甲相仇。　【五經文字】趨从芻，作多者訛。【廣韻】俗作趍。趍本音池。【集韻】或作。</p>
        </div>
        <div id="gswy"><strong class="meta">【古书物语】趨趋：</strong><br>
            <p>
「方事之殷也，有韎韋之跗注，君子也。識見不穀而趨，無乃傷乎？」郤至見客，免冑承命，曰：「君之外臣至，從寡君之戎事，以君之靈，間蒙甲冑，不敢拜命。敢告不寧，君命之辱。為事之故，敢肅使者。」[左傳]<br><br>「請反而聽命。」姜怒，公子偃、公子鉏趨過，指之曰：「女不可，是皆君也。」[左傳]<br><br>「嗟來桑戶乎！嗟來桑戶乎！而已反其真，而我猶為人猗！」子貢趨而進曰：「敢問臨尸而歌，禮乎？」[莊子]<br><br>「意，幾乎後言！夫兼愛，不亦迂夫！無私焉，乃私也。夫子若欲使天下無失其牧乎？則天地固有常矣，日月固有明矣，星辰固有列矣，禽獸固有群矣，樹木固有立矣。夫子亦放德而行，循道而趨，已至矣；又何偈偈乎揭仁義，若擊鼓而求亡子焉？意，夫子亂人之性也！」[莊子]<br><br>「何謂也？」田開之曰：「魯有單豹者，巖居而水飲，不與民共利，行年七十而猶有嬰兒之色，不幸遇餓虎，餓虎殺而食之。有張毅者，高門縣薄，無不趨也，行年四十而有內熱之病以死。豹養其內而虎食其外，毅養其外而病攻其內，此二子者，皆不鞭其後者也。」[莊子]<br><br>「夫子步亦步，夫子趨亦趨，夫子馳亦馳，夫子奔逸絕塵，而回瞠若乎後矣！」[莊子]<br><br>「夫子步，亦步也；夫子言，亦言也；夫子趨，亦趨也；夫子辯，亦辯也；夫子馳，亦馳也；夫子言道，回亦言道也；及奔逸絕塵而回瞠若乎後者，夫子不言而信，不比而周，無器而民滔乎前，而不知所以然而已矣。」[莊子]<br><br>「有人於彼，修上而趨下，末僂而後耳，視若營四海，不知其誰氏之子。」[莊子]<br><br>「請治劍服。」治劍服三日，乃見太子。太子乃與見王，王脫白刃待之。莊子入殿門不趨，見王不拜。王曰：「子欲何以教寡人，使太子先焉？」曰：「臣聞大王喜劍，故以劍見王。」[莊子]<br><br>「周最于齊王至厚也而逐之，聽祝弗，相呂禮者，欲取秦。秦、齊合，弗與禮重矣。有周、齊，秦必輕君。君弗如急北兵趨趙以和秦、魏，收周最以厚行，且反齊王之信，又禁天下之變。齊無秦，天下集，弗必走，齊王誰與為其國？」[戰國策]<br><br>「斗趨見王為好勢，王趨見斗為好士，于王何如？」使者復還報。王曰：「先生徐之，寡人請從。」宣王因趨而迎之于門，與入，曰：「寡人奉先君之宗廟，守社稷，聞先生直言正諫不諱。」王斗對曰：「王聞之過。斗生于亂世，事亂君，焉敢直言正諫。」[戰國策]<br><br></p>
        </div>
        <div id="hyyf"><strong class="meta">【汉语语法】趨趋：</strong><br>
            <p>
<a href="/hanyuyufa/不趨.html">不趨</a><a href="/hanyuyufa/而趨.html">而趨</a><a href="/hanyuyufa/趨之.html">趨之</a><a href="/hanyuyufa/趨出.html">趨出</a><a href="/hanyuyufa/趨而出.html">趨而出</a><a href="/hanyuyufa/趨進曰.html">趨進曰</a><a href="/hanyuyufa/趨而.html">趨而</a><a href="/hanyuyufa/趨走.html">趨走</a><a href="/hanyuyufa/趨進.html">趨進</a><a href="/hanyuyufa/趨而進.html">趨而進</a></p>
        </div>
    </div>
    <div style="padding: 2em">
        <a href="/dasang.html">赏</a>
    </div>
    <div id="footer">
        <p>
            <a href="https://github.com/zaozifa/ZaozifaWebProject">历史版本</a>
            <span>·</span>
            <a href="/about.html">关于本站</a>
        </p>
    </div>
</div>
<script>
    loadSuccessThen();
</script>
</body>
</html>