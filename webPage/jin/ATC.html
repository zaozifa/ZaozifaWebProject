<!DOCTYPE html>
<html lang="zh">
<head>
    <meta charset="UTF-8">
    <meta name="viewport" content="width=device-width, initial-scale=1">
    <meta http-equiv="X-UA-Compatible" content="IE=edge" />
    <meta name="keywords" content="汉字，说文解字，甲骨文">
    <meta name="description" content="造字法，汉字，简体字，甲骨文，金文，异体字，音韵方言，部首笔画，康熙字典，说文解字，字源字形" />
    <link rel="shortcut icon" href="/favicon.ico" type="image/x-icon" />
    <title>金釒钅的解释，造字原理及甲骨文金文古文字，及古语用例，及说文解字 - 造字法</title>
    <link  type="text/css" rel="stylesheet" href="/zaozifa.css?v=13"/>
    <script src="/zaozifa.js"></script>
</head>
<body>
<div id="wrap">
    <div id="header" class="">
        <img alt="zaozifa logo" src="/logo.png" width="64px" height="64px">
        <h2><a href="/">造字法</a></h2>
        <p id="subtitle" class="meta"><strong>造字原理基于说文解字、甲骨文、金文、竹简汉字</strong></p>
        <p id="nav">
            <a href="/">首页</a>
            <span>·</span>
            <a href="/ABCD.html">始于象形</a>
            <span>·</span>
            <a href="/lastupdate.html">更新</a>
            <span>·</span>
            <a href="/readme.html">注意</a>
        </p>
        <div id="searchbox">
            <input type="text" id="search"/>
            <button>Baidu</button>
            <button>Google</button>
        </div>
    </div>
    <div id="content">
        <h1>金釒钅</h1>
        <div id="zxyb"><strong class="red">本形与字形演变：</strong><br>
        <p class="gwimg">
            <img src="/img/jw/53568_02x.png"/>
            <img src="/img/jw/53568_12x.png"/>
            <img src="/img/jw/53568_22x.png"/>
            <img src="/img/zjw/53568_02x.png"/>
            <img src="/img/zjw/53568_12x.png"/>
            <img src="/img/zjw/53568_22x.png"/>
            <img src="/img/sw/53568_02x.png"/>
            <img src="/img/sw/53568_12x.png"/>
</p>
</div>
        <p class="green"><strong class="red">发声：</strong>jin</p>
        <p class="green"><strong class="red">部件：</strong>金仌全</p>
        <p class="green"><strong class="red">象形码：</strong>ATC</p>
        <div id="zzf"><strong class="red">【造字法】金釒钅：</strong><br>
            <p>
声部全，全者簪帽包束发而完也不露也，此加仌谓坚硬之物全而不缺也，物坚且不易缺者当属锻炼所得金也，击之不易碎缺也，各金色或不同，引为坚硬重物，此字麦鼎金文全在右侧，私以为古字声部多在上或右，故此字声部按全不按仌。语前汉曰金有三等，黃金爲上，白金爲中，赤金爲下。</p>
        </div>
        <div id="swjz"><strong class="red">【说文解字】金釒钅：</strong><br>
            <p>
五色金也。黃爲之長，久薶不生衣，百鍊不輕。从革，不違西方之行，生於土。从土，左右注，象金在土中形。今聲。凡金之屬皆从金。<p>
        </div>
        <div id="kxzd"><strong class="meta">【康熙字典】金釒钅：</strong><br>
            <p>
〔古文〕【唐韻】居音切【集韻】【韻會】【正韻】居吟切，音今。【易·繫辭註】天地之數，五五相配以成金木水火土。【疏】地四與天九相得，合爲金。【書·洪範】五行，四曰金，金曰從革。【傳】金可以攺更。【疏】可銷鑄以爲器也。【又】從革作辛。【傳】金之氣味。【疏】金之在火，別有腥氣，非苦非酸，其味近辛，故云金之氣味。<br><br>又金有五色。【說文】五色金，黃爲之，長久薶，不生衣。百煉不輕，從革不違，西方之行，生於土。【爾雅·釋器】黃金謂之璗，其美者謂之鏐，白金謂之銀，其美者謂之鐐。【書·禹貢】厥貢惟金三品。【傳】金銀銅也。【前漢·食貨志】金有三等，黃金爲上，白金爲中，赤金爲下。【註】白金，銀也。赤金，丹陽銅也。師古曰：金者五色，黃金、白銀、赤銅、靑鉛、黑鐵。<br><br>又【公羊傳·隱五年】百金之魚。【註】百金，猶百萬也。古者以金重一斤，若今萬錢矣。【莊子·逍遙遊】不過數金。【註】百金，金方寸，重一斤爲一金。百金，百斤也。【史記·平準書】黃金一斤。【註】索隱曰：如淳云：時以錢爲貨，黃金一斤直萬錢，非也。<br><br>又臣瓚云：秦以一鎰爲一金，漢以一斤爲一金，是其義也。董彥遠曰：漢一斤金四兩，直二千五百文。【正字通】或曰古十兩爲一斤。兵法：興師一萬，日費千金。燕昭王以千金養士，皆此數也。非若今人以二十四銖爲一金也。<br><br>又樂有八音，一曰金。【左傳·成十二年】金奏作于下。【疏】金奏，擊鐘以爲奏樂之節。金，謂鐘及鎛也。【周禮·春官·鍾師】掌金奏。<br><br>又兵也。【禮·中庸】衽金革。【朱註】金戈兵之屬。<br><br>又【韻會】軍行鉦鐸曰金。【釋名】金鼓。金，禁也，爲進退之禁也。【前漢·李陵傳】聞金聲而止。【註】金，鉦也。一名鐲。<br><br>又黃色也。【前漢·宣帝紀】金芝九莖，產於函德殿銅池中。【註】金芝，色像金也。【李白·宮中行樂詞】柳色黃金嫩。<br><br>又堅也。【前漢·司馬相如傳】上金隄。【註】金隄，言水之隄塘，堅如金也。【賈誼·過秦論】金城千里。<br><br>又官名。【周禮·秋官】職金掌凡金、玉、錫、石、丹靑之戒令。【魏志·王修傳】行司金中郞將。【唐書·百官志】更金部曰司金。【遼史·國語解】隂山採金置冶採鍊，名山金司。【元史·世祖紀】置淮南淘金司。<br><br>又【前漢·百官公卿表】更名執金吾。【註】金吾，鳥名也，主辟不祥。天子出行，職主先導，以禦非常，故執此鳥之象，因以名官。【古今注】金吾，棒也。以銅爲之，黃金塗兩末，謂爲金吾御史大夫。司隷校尉，亦得執焉。<br><br>又【論語·摘輔象】風后受金法。【註】金法，言能決理是非也。<br><br>又地名。【五音集韻】金州，周爲附庸國，魏於安康縣置東梁州，後周攺爲金州。<br><br>又【前漢·地理志】金城郡。【註】昭帝始元六年置。應劭曰：初築城得金，故曰金城。臣瓚曰：稱金，取其堅也。【方輿勝覽】楚威王置金陵邑，因其地有王氣，埋金鎮之，故名。<br><br>又山名。【廣輿記】在鎮江府城西北江中，唐裴頭陀於此開山得金，故名。<br><br>又【述異記】黃金山，生交讓樹。【又】南金山有師子獸。<br><br>又臺名。【白帖】燕昭王置千金于臺上，以延天下之士，故謂黃金臺。<br><br>又花名。【五代史·附錄】湯城淀池多異花。一曰旱金，大如掌。<br><br>又樹名。【洞冥記】影蛾池北有生金樹。破之皮閒有屑，如金而色靑，亦名靑金樹。<br><br>又草名。【周禮·春官·鬱人註】鬱金香草，宜以和鬯。<br><br>又【拾遺記】祖梁國獻蔓金苔。【正字通】百兩金，藥名。<br><br>又【唐本草】牡丹，亦名百兩金。<br><br>又古天子號。【帝王世紀】少昊氏以金德王，故號金天氏。<br><br>又國號。【金史·太祖紀】國有金水，源產金，故號大金。<br><br>又姓。【五音集韻】古天子，金天氏之後。<br><br>又漢複姓。金留氏，出《姓苑》。<br><br>又書名。【前漢·蕭望之傳】金布令甲。【註】金布者，令篇名也。其上有府庫金錢布帛之事，因以名篇令甲者其篇甲乙之次。【唐書·藝文志】海蟾子元英還金篇一卷。【宋史·藝文志】叢金訣一卷。<br><br>又神名。【前漢·郊祀志】或言益州有金馬碧雞之神。【註】金形似馬，碧形似雞。<br><br>又闕門名。【前漢·公孫弘傳】待詔金馬門。【註】武帝時更名魯班門爲金馬門。<br><br>又金精，珠名。見【博雅釋珠】。<br><br>又鍾名。【拾遺記】帝顓頊有浮金之鍾。<br><br>又星名。【酉陽雜俎】北斗第三星曰視金。【淸異錄】高麗謂星曰屑金。<br><br>又金丹。【抱朴子·金丹卷】神人授之金丹仙經。<br><br>又石名。【淮南子·地形訓】黃澒五百歲生黃金。【註】澒，水銀也。黃金，石名。<br><br>又去聲。【字彙補】音噤。【荀子·解蔽篇】金口閉舌。<br><br>又【韻補】叶居良切，音疆。【易林】剛柔相傷，火爛銷金。</p>
        </div>
        <div id="gswy"><strong class="meta">【古书物语】金釒钅：</strong><br>
            <p>
「吾夢如是，今而日食，何也？」對曰：「六年及此月也，吳其入郢乎！終亦弗克。入郢必以庚辰，日月在辰尾。庚午之日，日始有謫。火勝金，故弗克。」[左傳]<br><br>「善游者數能，忘水也。若乃夫沒人之未嘗見舟而便操之也，彼視淵若陵，視舟之覆猶其車卻也。覆卻萬方陳乎前而不得入其舍，惡往而不暇！以瓦注者巧，以鉤注者憚，以黃金注者殙。其巧一也，而有所矜，則重外也。凡外重者內拙。」[莊子]<br><br>「先生獨何以說吾君乎？吾所以說吾君者，橫說之則以《詩》、《書》、《禮》、《樂》，從說之則以《金板六弢》，奉事而大有功者不可為數，而吾君未嘗啟齒。今先生何以說吾君，使吾君說若此乎？」[莊子]<br><br>「諾，我將得邑金，將貸子三百金，可乎？」[莊子]<br><br>「詩固有之曰：『青青之麥，生於陵陂。生不布施，死何含珠為？』接其鬢，壓其顪，而以金椎控其頤，徐別其頰，無傷口中珠！」[莊子]<br><br>「孰能說王之意止劍士者，賜之千金。」左右曰：「莊子當能。」[莊子]<br><br>「太子何以教周，賜周千金？」[莊子]<br><br>「聞夫子明聖，謹奉千金以幣從者。夫子弗受，悝尚何敢言！」[莊子]<br><br>「聞太子所欲用周者，欲絕王之喜好也。使臣上說大王而逆王意，下不當太子，則身刑而死，周尚安所事金乎？使臣上說大王，下當太子，趙國何求而不得也！」[莊子]<br><br>「君勿患也，臣請以三十金復取之。」周君予之，鄭朝獻之趙太卜，因告以祭地事。及王病，使卜之。太卜譴之曰：「周之祭地為祟。」[戰國策]<br><br>「臣能殺之。」君予金三十斤。馮且使人操金與書，間遺昌他書曰：「告昌他，事可成，勉成之；不可成，亟亡來亡來。事久且泄，自令身死。」因使人告東周之候曰：「今夕有奸人當入者矣。」[戰國策]<br><br></p>
        </div>
        <div id="hyyf"><strong class="meta">【汉语语法】金釒钅：</strong><br>
            <p>
<a href="/hanyuyufa/金城.html">金城</a><a href="/hanyuyufa/金帛.html">金帛</a><a href="/hanyuyufa/於金石.html">於金石</a><a href="/hanyuyufa/之金.html">之金</a><a href="/hanyuyufa/金於.html">金於</a><a href="/hanyuyufa/金曰.html">金曰</a><a href="/hanyuyufa/金木.html">金木</a><a href="/hanyuyufa/而金.html">而金</a><a href="/hanyuyufa/金為.html">金為</a><a href="/hanyuyufa/其上多金玉.html">其上多金玉</a><a href="/hanyuyufa/黃金百.html">黃金百</a><a href="/hanyuyufa/金玉.html">金玉</a><a href="/hanyuyufa/金百.html">金百</a><a href="/hanyuyufa/以金.html">以金</a><a href="/hanyuyufa/金石.html">金石</a><a href="/hanyuyufa/其上多金.html">其上多金</a><a href="/hanyuyufa/得金.html">得金</a><a href="/hanyuyufa/金者.html">金者</a><a href="/hanyuyufa/金而.html">金而</a><a href="/hanyuyufa/金與.html">金與</a><a href="/hanyuyufa/酎金.html">酎金</a><a href="/hanyuyufa/多赤金.html">多赤金</a><a href="/hanyuyufa/上多金玉.html">上多金玉</a><a href="/hanyuyufa/執金吾.html">執金吾</a><a href="/hanyuyufa/金石之.html">金石之</a><a href="/hanyuyufa/為金.html">為金</a><a href="/hanyuyufa/金運.html">金運</a><a href="/hanyuyufa/金銀.html">金銀</a><a href="/hanyuyufa/金錢.html">金錢</a><a href="/hanyuyufa/金革.html">金革</a><a href="/hanyuyufa/陽多金.html">陽多金</a><a href="/hanyuyufa/多黃金.html">多黃金</a><a href="/hanyuyufa/金鼓.html">金鼓</a><a href="/hanyuyufa/金木水.html">金木水</a><a href="/hanyuyufa/金百鎰.html">金百鎰</a><a href="/hanyuyufa/上多金.html">上多金</a><a href="/hanyuyufa/、金.html">、金</a><a href="/hanyuyufa/其金.html">其金</a><a href="/hanyuyufa/千金之.html">千金之</a><a href="/hanyuyufa/鑄金.html">鑄金</a><a href="/hanyuyufa/則金.html">則金</a><a href="/hanyuyufa/鑠金.html">鑠金</a><a href="/hanyuyufa/萬金.html">萬金</a><a href="/hanyuyufa/累千金.html">累千金</a><a href="/hanyuyufa/多金玉.html">多金玉</a><a href="/hanyuyufa/十金.html">十金</a><a href="/hanyuyufa/千金.html">千金</a><a href="/hanyuyufa/取金.html">取金</a><a href="/hanyuyufa/受金.html">受金</a><a href="/hanyuyufa/生金.html">生金</a><a href="/hanyuyufa/百金之.html">百金之</a><a href="/hanyuyufa/以千金.html">以千金</a><a href="/hanyuyufa/於金.html">於金</a><a href="/hanyuyufa/有金玉.html">有金玉</a><a href="/hanyuyufa/白金.html">白金</a><a href="/hanyuyufa/百金.html">百金</a><a href="/hanyuyufa/明金.html">明金</a><a href="/hanyuyufa/曰金.html">曰金</a><a href="/hanyuyufa/有金.html">有金</a><a href="/hanyuyufa/以百金.html">以百金</a><a href="/hanyuyufa/在金.html">在金</a><a href="/hanyuyufa/執金.html">執金</a><a href="/hanyuyufa/多金.html">多金</a><a href="/hanyuyufa/如金.html">如金</a><a href="/hanyuyufa/賜金.html">賜金</a><a href="/hanyuyufa/赤金.html">赤金</a><a href="/hanyuyufa/之黃金.html">之黃金</a><a href="/hanyuyufa/黃金.html">黃金</a><a href="/hanyuyufa/金、.html">金、</a><a href="/hanyuyufa/陽明金.html">陽明金</a><a href="/hanyuyufa/金木水火.html">金木水火</a><a href="/hanyuyufa/金千斤.html">金千斤</a><a href="/hanyuyufa/其陽多金.html">其陽多金</a><a href="/hanyuyufa/五百金.html">五百金</a><a href="/hanyuyufa/坐酎金.html">坐酎金</a><a href="/hanyuyufa/黃金一.html">黃金一</a><a href="/hanyuyufa/黃金之.html">黃金之</a><a href="/hanyuyufa/金三.html">金三</a><a href="/hanyuyufa/金不.html">金不</a><a href="/hanyuyufa/金一.html">金一</a><a href="/hanyuyufa/金中.html">金中</a><a href="/hanyuyufa/金之.html">金之</a><a href="/hanyuyufa/金主.html">金主</a><a href="/hanyuyufa/金也.html">金也</a><a href="/hanyuyufa/金二.html">金二</a><a href="/hanyuyufa/金五.html">金五</a><a href="/hanyuyufa/金以.html">金以</a><a href="/hanyuyufa/金千.html">金千</a><a href="/hanyuyufa/金匱.html">金匱</a><a href="/hanyuyufa/金吾.html">金吾</a></p>
        </div>
    </div>
    <div style="padding: 2em">
        <a href="/dasang.html">赏</a>
    </div>
    <div id="footer">
        <p>
            <a href="https://github.com/zaozifa/ZaozifaWebProject">历史版本</a>
            <span>·</span>
            <a href="/about.html">关于本站</a>
        </p>
    </div>
</div>
<script>
    loadSuccessThen();
</script>
</body>
</html>