<!DOCTYPE html>
<html lang="zh">
<head>
    <meta charset="UTF-8">
    <meta name="viewport" content="width=device-width, initial-scale=1">
    <meta http-equiv="X-UA-Compatible" content="IE=edge" />
    <meta name="keywords" content="汉字，说文解字，甲骨文">
    <meta name="description" content="造字法，汉字，简体字，甲骨文，金文，异体字，音韵方言，部首笔画，康熙字典，说文解字，字源字形" />
    <link rel="shortcut icon" href="/favicon.ico" type="image/x-icon" />
    <title>重的解释，造字原理及甲骨文金文古文字，及古语用例，及说文解字 - 造字法</title>
    <link  type="text/css" rel="stylesheet" href="/zaozifa.css?v=13"/>
    <script src="/zaozifa.js"></script>
</head>
<body>
<div id="wrap">
    <div id="header" class="">
        <img alt="zaozifa logo" src="/logo.png" width="64px" height="64px">
        <h2><a href="/">造字法</a></h2>
        <p id="subtitle" class="meta"><strong>造字原理基于说文解字、甲骨文、金文、竹简汉字</strong></p>
        <p id="nav">
            <a href="/">首页</a>
            <span>·</span>
            <a href="/ABCD.html">始于象形</a>
            <span>·</span>
            <a href="/lastupdate.html">更新</a>
            <span>·</span>
            <a href="/readme.html">注意</a>
        </p>
        <div id="searchbox">
            <input type="text" id="search"/>
            <button>Baidu</button>
            <button>Google</button>
        </div>
    </div>
    <div id="content">
        <h1>重</h1>
        <div id="zxyb"><strong class="red">本形与字形演变：</strong><br>
        <p class="gwimg">
            <img src="/img/jjw/48825_02x.png"/>
            <img src="/img/jw/48825_02x.png"/>
            <img src="/img/jw/48825_12x.png"/>
            <img src="/img/jw/48825_22x.png"/>
            <img src="/img/zjw/48825_02x.png"/>
            <img src="/img/zjw/48825_12x.png"/>
            <img src="/img/sw/48825_02x.png"/>
</p>
</div>
        <p class="green"><strong class="red">发声：</strong>zun</p>
        <p class="green"><strong class="red">部件：</strong>重人東</p>
        <p class="green"><strong class="red">象形码：</strong>FXO</p>
        <div id="zzf"><strong class="red">【造字法】重：</strong><br>
            <p>
声部東，東者厚物也，此加人谓物重而难负，故在足下，古文字其东在人足前。语孟子曰權然後知輕重，度然後知長短。</p>
        </div>
        <div id="swjz"><strong class="red">【说文解字】重：</strong><br>
            <p>
厚也。从壬東聲。凡重之屬皆从重。<p>
        </div>
        <div id="kxzd"><strong class="meta">【康熙字典】重：</strong><br>
            <p>
〔古文〕【唐韻】柱用切【集韻】【韻會】儲用切，音緟。【說文】厚也。【增韻】輕之對也。【易·繫辭】夫茅之爲物薄，而用可重也。【禮·王制】輕任幷，重任分。<br><br>又【廣韻】更爲也。【博雅】重，再也。<br><br>又難也。【戰國策】臣之所重處重留也。【註】重，猶難也。【前漢·淮南王傳】文帝重自切責之。【註】如淳曰：重，難也。<br><br>又貴也。【戰國策】張儀之殘樗里疾也，重而使之。【註】重，猶貴也。<br><br>又尊也。【禮·祭統】所以明周公之德，而又以重其國也。【註】重，猶尊也。<br><br>又尚也。【禮·緇衣】臣儀行不重辭。【註】重，猶尚也。【疏】爲臣之法，不尚虛華之辭。<br><br>又數也。【左傳·襄四年】武不可重，用不恢于夏家。【註】重，猶數也。<br><br>又甚也。【禮·檀弓】子之哭也，壹似重有憂者。【戰國策】今富摰能而公重不相善也。【註】重猶甚也。<br><br>又【淮南子·汜論訓】古者，人醇，工龎，商朴，女重。【註】女重，貞正無邪。<br><br>又【戰國策】軍重踵高宛。【註】重，輺重也。【前漢·張耳餘傳】從閒路絕其輺重。<br><br>又星名。【博雅】歲星謂之重星。<br><br>又縣名。【前漢·地理志】重平縣，屬渤海郡。<br><br>又山名。【山海經】有重隂之山。<br><br>又木名。【博雅】重皮，厚朴也。<br><br>又【集韻】【韻會】柱勇切【正韻】直隴切，音。【集韻】厚也，善也，愼也。【五音集韻】多也。【韻會】毛氏曰：凡物不輕而重，則上聲。因其可重而重之，與再重、鄭重，皆去聲。○按《說文》柱用切，厚也，卽與輕重義同。《集韻》柱勇切，愼也，卽與鄭重義同。上去雖有二音，無二義。古人三聲通用，必謂上去異訓，不可通押，此宋人拘泥之過也。<br><br>又【廣韻】直容切【韻會】傳容切，音褈。【廣韻】複也，疊也。【易·乾卦】九三重剛而不中。【疏】上下俱陽，故重剛也。【書·舜典】重華協于帝。【禮·禮器】天子之席五重，諸侯之席三重，大夫再重。【楚辭·九辯】豈不鬰陶而思君兮，君之門以九重。<br><br>又穀名。【詩·豳風】黍稷重穋。【傳】後熟曰重。【釋文】重，直容切，先種後熟曰重。<br><br>又作穜，音同。<br><br>又多也。【左傳·成二年】重器備。【註】重，猶多也。【釋文】直恭切。<br><br>又累也。【詩·小雅】無思不憂，祇自重兮。【箋】重，猶累也。【釋文】直龍切，又直用切。<br><br>又【爾雅·釋天】太歲在辛曰重光。【釋文】直龍切。<br><br>又地名。【左傳·僖三十一年】臧文仲往宿於重館。【註】高平方與縣西北有重鄕城。【釋文】直龍切。<br><br>又車名。【詩·衞風】猗重較兮。【傳】重較，卿士之車。【釋文】直恭切。<br><br>又屋承霤也。【禮·檀弓】池視重霤。【疏】重霤，屋承霤也，以木爲之。【釋文】直容切。<br><br>又地名。【左傳·襄十七年】衞孫蒯田于曹隧，飮馬于重丘。【註】重丘，曹邑。<br><br>又人名。【書·呂】乃命重黎。【傳】重卽羲，黎卽和。【釋文】直龍切。<br><br>又姓。【正字通】重黎之後，明有重省。<br><br>又神所依也。【禮·檀弓】重主道也。【註】始死未作主，以重主其神也。重旣虞而埋之，乃復作主。【疏】言始死作重，猶若吉祭本主之道。主者，吉祭，所以依神。在喪重亦所以依神，故云重主道也。<br><br>又【正韻】徒紅切，音同。與穜同。穀名。<br><br>又與童同。【禮·檀弓】與其鄰重汪踦往，皆死焉。【註】重當爲童未冠者之稱。【釋文】重，音同。<br><br>又【正韻】之仲切，音衆。【前漢·匈奴傳】不如重酪之便美。【註】重，乳汁也。本作潼。<br><br>又【韻補】叶直良切，音長。【道藏歌】神暢感寂庭，默思徹九重。靈歌理冥運，百和結朱章。</p>
        </div>
        <div id="gswy"><strong class="meta">【古书物语】重：</strong><br>
            <p>
「呂甥、郤稱、冀芮實為不從，若重問以召之，臣出晉君，君納重耳，蔑不濟矣。」[左傳]<br><br>「幣重而言甘，誘我也。」遂殺丕鄭、祁舉及七輿大夫：左行共華、右行賈華、叔堅、騅歂、纍虎、特宮、山祁，皆里、丕之黨也。丕豹奔秦，言於秦伯曰：「晉侯背大主而忌小怨，民弗與也，伐之，必出。」公曰：「失眾，焉能殺？違禍，誰能出君？」[左傳]<br><br>「秦、晉匹也，何以卑我！」公子懼，降服而囚。他日，公享之。子犯曰：「吾不如衰之文也。請使衰從。公子賦《河水》，公賦《六月》。趙衰曰：「重耳拜賜。」公子降，拜，稽首，公降一級而辭焉。衰曰：「君稱所以佐天子者命重耳，重耳敢不拜？」[左傳]<br><br>「王謂叔父：敬服王命，以綏四國，糾逖王慝。」晉侯三辭，從命。曰：「重耳敢再拜稽首，奉揚天子之丕顯休命。」[左傳]<br><br>「辟傳！」重人曰：「待我，不如捷之速也。」問其所，曰：「絳人也。」問絳事焉。曰：「梁山崩，將召伯宗謀之。」問將若之何。曰：「山有朽壤而崩，可若何？國主山川，故山崩川竭，君為之不舉，降服、乘縵、徹樂、出次，祝幣，史辭以禮焉。其如此而已。雖伯宗，若之何？」[左傳]<br><br>「城已惡。」莒子曰：「辟陋在夷，其孰以我為虞？」對曰：「夫狡焉思啟封疆以利社稷者，何國蔑有？唯然，故多大國矣。唯或思或縱也。勇夫重閉，況國乎？」[左傳]<br><br>「大夫勤辱，不忘先君，以及嗣君，施及未亡人，先君猶有望也。敢拜大夫之重勤。」[左傳]<br><br>「城小而固，勝之不武，弗勝為笑。」固請。丙寅，圍之弗克。孟氏之臣秦堇父輦重如役。偪陽人啟門，諸侯之士門焉。縣門發，郰人紇抉之，以出門者。狄虒彌建大車之輪，而蒙之以甲，以為櫓，左執之，右拔戟，以成一隊。孟獻子曰：「《詩》所謂『有力如虎』者也。」[左傳]<br><br>「群臣不佞，得罪于寡君。寡君不以即刑而悼棄之，以為君憂。君不忘先君之好，辱弔群臣，又重恤之，敢拜君命之辱，重拜大貺。」厚孫歸，復命，語臧武仲曰：「衛君其必歸乎！有大叔儀以守，有母弟鱄以出。或撫其內，或營其外，能無歸乎？」[左傳]<br><br>「不如因而定之。衛有君矣，伐之，未可以得志，而勤諸侯。史佚有言曰：『因重而撫之。』仲虺有言曰：『亡者侮之，亂者取之，推亡固存，國之道也。』君其定衛以待時乎？」[左傳]<br><br>「子有令聞，而美其室，非所望也。」對曰：「我在晉，吾兄為之。毀之重勞，且不敢間。」[左傳]<br><br></p>
        </div>
        <div id="hyyf"><strong class="meta">【汉语语法】重：</strong><br>
            <p>
<a href="/hanyuyufa/罰重.html">罰重</a><a href="/hanyuyufa/重如.html">重如</a><a href="/hanyuyufa/重寶.html">重寶</a><a href="/hanyuyufa/三重.html">三重</a><a href="/hanyuyufa/下重.html">下重</a><a href="/hanyuyufa/不重.html">不重</a><a href="/hanyuyufa/重席.html">重席</a><a href="/hanyuyufa/重幣.html">重幣</a><a href="/hanyuyufa/之重.html">之重</a><a href="/hanyuyufa/重於.html">重於</a><a href="/hanyuyufa/重有.html">重有</a><a href="/hanyuyufa/九重.html">九重</a><a href="/hanyuyufa/以輕重.html">以輕重</a><a href="/hanyuyufa/者重.html">者重</a><a href="/hanyuyufa/而重.html">而重</a><a href="/hanyuyufa/重民.html">重民</a><a href="/hanyuyufa/重為.html">重為</a><a href="/hanyuyufa/重焉.html">重焉</a><a href="/hanyuyufa/人重.html">人重</a><a href="/hanyuyufa/重王.html">重王</a><a href="/hanyuyufa/重發.html">重發</a><a href="/hanyuyufa/重相.html">重相</a><a href="/hanyuyufa/以重.html">以重</a><a href="/hanyuyufa/重矣.html">重矣</a><a href="/hanyuyufa/重祿.html">重祿</a><a href="/hanyuyufa/任重.html">任重</a><a href="/hanyuyufa/從重.html">從重</a><a href="/hanyuyufa/重罪.html">重罪</a><a href="/hanyuyufa/復重.html">復重</a><a href="/hanyuyufa/重罰.html">重罰</a><a href="/hanyuyufa/重者.html">重者</a><a href="/hanyuyufa/重而.html">重而</a><a href="/hanyuyufa/重耳.html">重耳</a><a href="/hanyuyufa/重臣.html">重臣</a><a href="/hanyuyufa/重自.html">重自</a><a href="/hanyuyufa/重致.html">重致</a><a href="/hanyuyufa/必重.html">必重</a><a href="/hanyuyufa/重華.html">重華</a><a href="/hanyuyufa/公子重耳.html">公子重耳</a><a href="/hanyuyufa/重言.html">重言</a><a href="/hanyuyufa/使重.html">使重</a><a href="/hanyuyufa/重賂.html">重賂</a><a href="/hanyuyufa/重賞.html">重賞</a><a href="/hanyuyufa/為重.html">為重</a><a href="/hanyuyufa/無重.html">無重</a><a href="/hanyuyufa/重黎.html">重黎</a><a href="/hanyuyufa/自重.html">自重</a><a href="/hanyuyufa/至重.html">至重</a><a href="/hanyuyufa/之所重.html">之所重</a><a href="/hanyuyufa/、重.html">、重</a><a href="/hanyuyufa/爵重.html">爵重</a><a href="/hanyuyufa/若重.html">若重</a><a href="/hanyuyufa/物重.html">物重</a><a href="/hanyuyufa/其重.html">其重</a><a href="/hanyuyufa/再重.html">再重</a><a href="/hanyuyufa/所重.html">所重</a><a href="/hanyuyufa/晉公子重.html">晉公子重</a><a href="/hanyuyufa/刑重.html">刑重</a><a href="/hanyuyufa/莫重.html">莫重</a><a href="/hanyuyufa/則重.html">則重</a><a href="/hanyuyufa/持重.html">持重</a><a href="/hanyuyufa/王重.html">王重</a><a href="/hanyuyufa/勢重.html">勢重</a><a href="/hanyuyufa/有輕重.html">有輕重</a><a href="/hanyuyufa/又重.html">又重</a><a href="/hanyuyufa/受重.html">受重</a><a href="/hanyuyufa/可重.html">可重</a><a href="/hanyuyufa/名重.html">名重</a><a href="/hanyuyufa/甚重.html">甚重</a><a href="/hanyuyufa/君重.html">君重</a><a href="/hanyuyufa/國之重.html">國之重</a><a href="/hanyuyufa/故重.html">故重</a><a href="/hanyuyufa/雖重.html">雖重</a><a href="/hanyuyufa/敬重.html">敬重</a><a href="/hanyuyufa/於重.html">於重</a><a href="/hanyuyufa/子重耳.html">子重耳</a><a href="/hanyuyufa/所以重.html">所以重</a><a href="/hanyuyufa/是重.html">是重</a><a href="/hanyuyufa/益重.html">益重</a><a href="/hanyuyufa/晉公子重耳.html">晉公子重耳</a><a href="/hanyuyufa/所重者.html">所重者</a><a href="/hanyuyufa/器重.html">器重</a><a href="/hanyuyufa/曰重.html">曰重</a><a href="/hanyuyufa/有重.html">有重</a><a href="/hanyuyufa/輕重之.html">輕重之</a><a href="/hanyuyufa/輕重也.html">輕重也</a><a href="/hanyuyufa/國重.html">國重</a><a href="/hanyuyufa/重之以.html">重之以</a><a href="/hanyuyufa/見重.html">見重</a><a href="/hanyuyufa/親重.html">親重</a><a href="/hanyuyufa/公子重.html">公子重</a><a href="/hanyuyufa/體重.html">體重</a><a href="/hanyuyufa/秦重.html">秦重</a><a href="/hanyuyufa/大重.html">大重</a><a href="/hanyuyufa/謂重.html">謂重</a><a href="/hanyuyufa/威重.html">威重</a><a href="/hanyuyufa/權重.html">權重</a><a href="/hanyuyufa/此重.html">此重</a><a href="/hanyuyufa/負重.html">負重</a><a href="/hanyuyufa/貴重.html">貴重</a><a href="/hanyuyufa/子重.html">子重</a><a href="/hanyuyufa/民重.html">民重</a><a href="/hanyuyufa/其輜重.html">其輜重</a><a href="/hanyuyufa/尊重.html">尊重</a><a href="/hanyuyufa/君之重.html">君之重</a><a href="/hanyuyufa/之輕重.html">之輕重</a><a href="/hanyuyufa/重、.html">重、</a><a href="/hanyuyufa/身重.html">身重</a><a href="/hanyuyufa/之重也.html">之重也</a><a href="/hanyuyufa/食不重.html">食不重</a><a href="/hanyuyufa/輕重.html">輕重</a><a href="/hanyuyufa/輜重.html">輜重</a><a href="/hanyuyufa/重一.html">重一</a><a href="/hanyuyufa/重三.html">重三</a><a href="/hanyuyufa/重不.html">重不</a><a href="/hanyuyufa/重丘.html">重丘</a><a href="/hanyuyufa/重之.html">重之</a><a href="/hanyuyufa/重也.html">重也</a><a href="/hanyuyufa/重二.html">重二</a><a href="/hanyuyufa/重于.html">重于</a><a href="/hanyuyufa/重人.html">重人</a><a href="/hanyuyufa/重以.html">重以</a><a href="/hanyuyufa/重任.html">重任</a><a href="/hanyuyufa/重使.html">重使</a><a href="/hanyuyufa/重公.html">重公</a><a href="/hanyuyufa/重其.html">重其</a><a href="/hanyuyufa/重兵.html">重兵</a><a href="/hanyuyufa/重利.html">重利</a><a href="/hanyuyufa/重刑.html">重刑</a><a href="/hanyuyufa/重則.html">重則</a><a href="/hanyuyufa/重十.html">重十</a><a href="/hanyuyufa/重厚.html">重厚</a><a href="/hanyuyufa/重名.html">重名</a><a href="/hanyuyufa/重吾.html">重吾</a><a href="/hanyuyufa/重器.html">重器</a><a href="/hanyuyufa/重國.html">重國</a><a href="/hanyuyufa/罪重.html">罪重</a></p>
        </div>
    </div>
    <div style="padding: 2em">
        <a href="/dasang.html">赏</a>
    </div>
    <div id="footer">
        <p>
            <a href="https://github.com/zaozifa/ZaozifaWebProject">历史版本</a>
            <span>·</span>
            <a href="/about.html">关于本站</a>
        </p>
    </div>
</div>
<script>
    loadSuccessThen();
</script>
</body>
</html>