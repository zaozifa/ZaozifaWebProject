<!DOCTYPE html>
<html lang="zh">
<head>
    <meta charset="UTF-8">
    <meta name="viewport" content="width=device-width, initial-scale=1">
    <meta http-equiv="X-UA-Compatible" content="IE=edge" />
    <meta name="keywords" content="汉字，说文解字，甲骨文">
    <meta name="description" content="造字法，汉字，简体字，甲骨文，金文，异体字，音韵方言，部首笔画，康熙字典，说文解字，字源字形" />
    <link rel="shortcut icon" href="/favicon.ico" type="image/x-icon" />
    <title>丁个厶的解释，造字原理及甲骨文金文古文字，及古语用例，及说文解字 - 造字法</title>
    <link  type="text/css" rel="stylesheet" href="/zaozifa.css?v=13"/>
    <script src="/zaozifa.js"></script>
</head>
<body>
<div id="wrap">
    <div id="header" class="">
        <img alt="zaozifa logo" src="/logo.png" width="64px" height="64px">
        <h2><a href="/">造字法</a></h2>
        <p id="subtitle" class="meta"><strong>造字原理基于说文解字、甲骨文、金文、竹简汉字</strong></p>
        <p id="nav">
            <a href="/">首页</a>
            <span>·</span>
            <a href="/ABCD.html">始于象形</a>
            <span>·</span>
            <a href="/lastupdate.html">更新</a>
            <span>·</span>
            <a href="/readme.html">注意</a>
        </p>
        <div id="searchbox">
            <input type="text" id="search"/>
            <button>Baidu</button>
            <button>Google</button>
        </div>
    </div>
    <div id="content">
        <h1>丁个厶</h1>
        <div id="zxyb"><strong class="red">本形与字形演变：</strong><br>
        <p class="gwimg">
            <img src="/img/jjw/53171_02x.png"/>
            <img src="/img/jjw/53171_12x.png"/>
            <img src="/img/jjw/53171_22x.png"/>
            <img src="/img/jw/53171_02x.png"/>
            <img src="/img/jw/53171_12x.png"/>
            <img src="/img/jw/53171_22x.png"/>
            <img src="/img/zjw/53171_02x.png"/>
            <img src="/img/zjw/53171_12x.png"/>
            <img src="/img/zjw/53171_22x.png"/>
            <img src="/img/sw/53171_02x.png"/>
</p>
</div>
        <p class="green"><strong class="red">发声：</strong>tin</p>
        <p class="green"><strong class="red">部件：</strong>丁</p>
        <p class="green"><strong class="red">象形码：</strong>O</p>
        <div id="zzf"><strong class="red">【造字法】丁个厶：</strong><br>
            <p>
象形，象一方厚实坚实之物也，故以O代方形，方形有时又作圆形，其形异于日，日字形圆中有点，厚实之物可以实心象之，故此字形又中实不空，如甲骨文以全黑方形，又似全黑厚实大地之地面，故又引为厚地，如旦字之下，厚实之方形，主其上而弱其下，故方形有时又变为实体倒三角形，此实体倒三角形，又演变为上尖或方，下一竖，如个形，故此字形后世演变有圆O、方O、个形、似P形、一形，其意为坚实、结实，实体，见员公旦造字法。语诗经曰伐木丁丁，鳥鳴嚶嚶。</p>
        </div>
        <div id="swjz"><strong class="red">【说文解字】丁个厶：</strong><br>
            <p>
夏時萬物皆丁實。象形。丁承丙，象人心。凡丁之屬皆从丁。<p>
        </div>
        <div id="kxzd"><strong class="meta">【康熙字典】丁个厶：</strong><br>
            <p>
〔古文〕【唐韻】【集韻】【韻會】【正韻】當經切，音玎。十幹名。【說文】夏時萬物皆丁實。丁承丙，象人心。【六書正譌】丁，蠆尾也，象形。凡造物必以金木爲丁附著之，因聲借爲丙丁字。【爾雅·釋天】太歲在丁曰彊圉，月在丁曰圉。【禮·月令】仲春之月上丁，命樂正習舞釋菜。<br><br>又【唐書·禮樂志】仲春，仲秋，釋奠於文宣王，皆以上丁。<br><br>又五丁，力士。【蜀記】秦惠王欲伐蜀，造石牛，置金其後。蜀人使五丁力士拖石成道，秦遂伐蜀。【杜甫詩】論功超五丁。<br><br>又六丁，神名。【道書】陽官六甲，隂官六丁。謂六甲中丁神也。<br><br>又【爾雅·釋詁】丁，當也。【註】相當値。【詩·大雅】寧丁我躬。<br><br>又民丁。【唐書·食貨志】租庸調之法，以人丁爲本。<br><br>又授田十畝，歲輸粟二斛，謂之租丁。<br><br>又【莊子·養生主】庖丁解牛。【杜甫詩】畦丁負籠至。【宋史·高宗紀】團敎峒丁槍杖手。【又】罷廉州貢珠，縱蛋丁自便。【何異傳】募山丁，捕首亂者。【唐璘傳】團結漁業茶鹽舟夫蘆丁，悉備燎舟之具。【元史·博爾忽傳】畬丁溪子。【橘錄】金橘高不及尺許，結實繁多。園丁種之，以鬻於市。<br><br>又零丁，或作伶仃，失志貌。【晉書·李密傳】零丁孤苦，至於成立。<br><br>又彼此相屬曰丁寧。【後漢·郞覬傳】丁寧再三，留神於此。俗作叮嚀。<br><br>又丁寧，鉦也。【左傳·宣四年】楚伯棼射王，汰輈及鼔跗，著於丁寧。<br><br>又丁東，聲也。凡玉珮鐵馬聲皆曰丁當。當東二音古通。<br><br>又丁水。【水經注】泗水又東南流，丁溪水注之。<br><br>又【爾雅·釋魚】魚枕謂之丁。【註】枕在魚頭骨中，形似篆書丁字。<br><br>又丁子，科斗也。初生如丁有尾。【莊子·天下篇】丁子有尾。<br><br>又肉丁，瘡名。【物類相感賦】身上生肉丁，芝蔴花擦之。<br><br>又烏丁，茶名。見【本草】。<br><br>又吉丁，蟲名。【本草註】甲蟲也。背正綠，有翅，在甲下，出嶺南賓澄諸州，人取帶之，令人喜好相愛。<br><br>又【貫休詩】蕨苞玉粉生香壟，菌蔟紅丁出靜槎。【陸游詩】滿貯醇醪漬黃甲，密封小甕餉紅丁。皆詩人象形借用也。<br><br>又姓。本姜姓，齊太公子伋爲丁公，因以命氏。<br><br>又【逸書諡法】述義不克曰丁。<br><br>又【廣韻】【集韻】【韻會】中莖切，音朾。【詩·小雅】伐木丁丁。【註】伐木聲相應也。<br><br>又【韻會小補】叶都陽切，音當。【韓愈·贈張籍詩】相見不復期，零落甘所丁。嬌兒未絕乳，念之不能忘。　【正字通】唐書張弘靖傳，汝輩挽兩石弓，不如識一丁字。按續世說一丁作一个，因篆文个與丁相似。傳寫譌作丁。</p>
        </div>
        <div id="gswy"><strong class="meta">【古书物语】丁个厶：</strong><br>
            <p>
「非禮也。婦人送迎不出門，見兄弟不踰閾，戎事不邇女器。」丁丑，楚子入饗于鄭，九獻，庭實旅百，加籩豆六品。饗畢，夜出，文芈送于軍，取鄭二姬以歸。叔詹曰：「楚王其不沒乎！為禮卒於無別，無別不可謂禮，將何以沒？」[左傳]<br><br>「善哉！吾聞庖丁之言，得養生焉。」[莊子]<br><br>「妖不勝德。」太戊脩德，桑穀死。伊陟贊巫咸，巫咸之興自此始。後十四世，帝武丁得傅說為相，殷復興焉，稱高宗。有雉登鼎耳雊，武丁懼。祖己曰：「脩德。」[史記]<br><br>「湯時有伊尹，假于皇天；在太戊時，則有若伊陟、臣扈，假于上帝，巫咸治王家；在祖乙時，則有若巫賢；在武丁時，則有若甘般：率維茲有陳，保乂有殷」[史記]<br><br>「兩賢豈相厄哉！」於是丁公引兵而還，漢王遂解去。及項王滅，丁公謁見高祖。高祖以丁公徇軍中，「丁公為項王臣不忠，使項王失天下者，迺丁公也。」遂斬丁公，曰：「使後世為人臣者無效丁公！」[史記]<br><br>「潁川，先帝所由起兵征伐也。官渡之役，四方瓦解，遠近顧望，而此郡守義，丁壯荷戈，老弱負糧。昔漢祖以秦中為國本，光武恃河內為王基，今朕復於此登壇受禪，天以此郡翼成大魏。」[三國志]<br><br>「丁奉雖不能吏書，而計略過人，能斷大事。」休召奉告曰：「綝秉國威，將行不軌，欲與將軍誅之。」奉曰：「丞相兄弟友黨甚盛，恐人心不同，不可卒制，可因臘會，有陛下兵以誅之也。」[三國志]<br><br>「更選。」凱令執據，雖蹔兼，然宜得其人。皓曰：「用留平。」凱令其子禕謀語平。平素與丁奉有隙，禕未及得宣凱旨，平語禕曰：「聞野豬入丁奉營，此凶徵也。」[三國志]<br><br></p>
        </div>
        <div id="hyyf"><strong class="meta">【汉语语法】丁个厶：</strong><br>
            <p>
<a href="/hanyuyufa/丁酉.html">丁酉</a><a href="/hanyuyufa/、丁.html">、丁</a><a href="/hanyuyufa/四月丁未.html">四月丁未</a><a href="/hanyuyufa/年四月丁.html">年四月丁</a><a href="/hanyuyufa/八月丁.html">八月丁</a><a href="/hanyuyufa/六月丁.html">六月丁</a><a href="/hanyuyufa/月丁亥.html">月丁亥</a><a href="/hanyuyufa/月丁丑.html">月丁丑</a><a href="/hanyuyufa/夏四月丁.html">夏四月丁</a><a href="/hanyuyufa/月丁卯.html">月丁卯</a><a href="/hanyuyufa/月丁巳.html">月丁巳</a><a href="/hanyuyufa/月丁未.html">月丁未</a><a href="/hanyuyufa/日丁.html">日丁</a><a href="/hanyuyufa/月丁.html">月丁</a><a href="/hanyuyufa/月丁酉.html">月丁酉</a><a href="/hanyuyufa/四月丁.html">四月丁</a><a href="/hanyuyufa/武丁.html">武丁</a><a href="/hanyuyufa/十月丁.html">十月丁</a><a href="/hanyuyufa/二月丁.html">二月丁</a><a href="/hanyuyufa/丁丑.html">丁丑</a><a href="/hanyuyufa/五月丁.html">五月丁</a><a href="/hanyuyufa/丁亥.html">丁亥</a><a href="/hanyuyufa/丁令.html">丁令</a><a href="/hanyuyufa/丙丁.html">丙丁</a><a href="/hanyuyufa/丁儀.html">丁儀</a><a href="/hanyuyufa/丁公.html">丁公</a><a href="/hanyuyufa/丁卯.html">丁卯</a><a href="/hanyuyufa/丁奉.html">丁奉</a><a href="/hanyuyufa/丁巳.html">丁巳</a><a href="/hanyuyufa/丁未.html">丁未</a><a href="/hanyuyufa/丁氏.html">丁氏</a></p>
        </div>
    </div>
    <div style="padding: 2em">
        <a href="/dasang.html">赏</a>
    </div>
    <div id="footer">
        <p>
            <a href="https://github.com/zaozifa/ZaozifaWebProject">历史版本</a>
            <span>·</span>
            <a href="/about.html">关于本站</a>
        </p>
    </div>
</div>
<script>
    loadSuccessThen();
</script>
</body>
</html>