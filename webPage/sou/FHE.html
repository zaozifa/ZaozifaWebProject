<!DOCTYPE html>
<html lang="zh">
<head>
    <meta charset="UTF-8">
    <meta name="viewport" content="width=device-width, initial-scale=1">
    <meta http-equiv="X-UA-Compatible" content="IE=edge" />
    <meta name="keywords" content="汉字，说文解字，甲骨文">
    <meta name="description" content="造字法，汉字，简体字，甲骨文，金文，异体字，音韵方言，部首笔画，康熙字典，说文解字，字源字形" />
    <link rel="shortcut icon" href="/favicon.ico" type="image/x-icon" />
    <script src="zaozifa.js"></script>
    <title>受的解释，造字原理及甲骨文金文古文字，及古语用例，及说文解字 - 造字法</title>
    <link  type="text/css" rel="stylesheet" href="/zaozifa.css?v=11"/>
    <script src="/zaozifa.js"></script>
</head>
<body>
<div id="wrap">
    <div id="header" class="">
        <img alt="zaozifa logo" src="/logo.png" width="64px" height="64px">
        <h2><a href="/">造字法</a></h2>
        <p id="subtitle" class="meta"><strong>造字原理基于说文解字、甲骨文、金文、竹简汉字</strong></p>
        <p id="nav">
            <a href="/">首页</a>
            <span>·</span>
            <a href="/ABCD.html">始于象形</a>
            <span>·</span>
            <a href="/lastupdate.html">更新</a>
            <span>·</span>
            <a href="/readme.html">注意</a>
        </p>
        <div id="searchbox">
            <input type="text" id="search"/>
            <button>Baidu</button>
            <button>Google</button>
        </div>
    </div>
    <div id="content">
        <h1>受</h1>
        <p>
        </p>
        <p class="green"><strong class="red">发声：</strong>sou</p>
        <p class="green"><strong class="red">部件：</strong>受【爪又】舟</p>
        <p class="green"><strong class="red">象形码：</strong>FHE</p>
        <p><strong class="red">【造字法】受：</strong>声部舟，舟者象舟形也，此加爪又谓物由一方输送至另一方，相付也。语战国策曰群臣吏民能面刺寡人之过者，受上赏。</p>
        <p><strong class="meta">【说文解字】受：</strong>相付也。从【爪又】，舟省聲。<p>
        <div id="kxzd"><strong class="meta">【康熙字典】受：</strong><br>
            <p>
〔古文〕【唐韻】殖酉切【集韻】【韻會】【正韻】是酉切，音壽。【說文】相付也。【玉篇】得也。【易·旣濟】實受其福。【詩·大雅】受天之祜。

又承也。【李適之法觀禪師銘】孰承最上，密受居多。

又盛也。【杜甫詩】野航恰受兩三人。

又容納也。【論語】君子不可以小知，而可大受也。

又【正字通】神呪切，收去聲。【詩·小雅】投畀有北，有北不受。叶下昊。昊，許切。○按受字《韻書》無去聲。

又叶音暑。【張衡·誚靑衣賦】晏嬰潔志，不顧景女。乃雋不疑，奉霍不受。【韻會】毛氏曰：从从冖。俗或作，非。音胡到切，下从丈。</p>
        </div>
        <div id="gswy"><strong class="meta">【古书物语】受：</strong><br>
            <p>
「宋宣公可謂知人矣。立穆公，其子饗之，命以義夫。《商頌》曰：『殷受命咸宜，百祿是荷。』其是之謂乎！」[左傳]<br><br>「君釋三國之圖，以鳩其民，君之惠也。寡君聞命矣，敢不承受君之明德。」[左傳]<br><br>「人各有耦，齊大，非吾耦也。《詩》云：『自求多福。』在我而已，大國何為？」君子曰：「善自為謀。」及其敗戎師也，齊侯又請妻之，固辭。人問其故，大子曰：「無事於齊，吾猶不敢。今以君命奔齊之急，而受室以歸，是以師昬也。民其謂我何？」[左傳]<br><br>「子糾，親也，請君討之。管、召，讎也，請受而甘心焉。」乃殺子糾于生竇，召忽死之。管仲請囚，鮑叔受之，及堂阜而稅之。歸而以告曰：「管夷吾治於高傒，使相可也。」[左傳]<br><br>「昔武王克殷，微子啟如是。武王親釋其縛，受其璧而祓之。焚其櫬，禮而命之，使復其所。」[左傳]<br><br>「晉侯其無後乎！王賜之命，而惰於受瑞，先自棄也已，其何繼之有？禮，國之幹也；敬，禮之輿也。不敬，則禮不行；禮不行，則上下昏，何以長世？」[左傳]<br><br>「臣，賤有司也。有天子之二守國、高在，若節春秋來承王命，何以禮焉？陪臣敢辭。」王曰：「舅氏，余嘉乃勳，應乃懿德，謂督不忘。往踐乃職，無逆朕命。」管仲受下卿之禮而還。君子曰：「管子之世祀也宜哉！讓不忘其上。《詩》曰：『愷悌君子，神所勞矣。』」[左傳]<br><br>「小國受命於大國，敢不慎儀？君貺之以大禮，何樂如之。抑小國之樂，大國之惠也。」[左傳]<br><br>「殺其子，焉用其母？請受而罪之。」[左傳]<br><br>「趙盾弒其君。」以示于朝。宣子曰：「不然。」對曰：「子為正卿，亡不越竟，反不討賊，非子而誰？」宣子曰：「嗚呼！詩曰『我之懷矣，自詒伊慼』，其我之謂矣！」孔子曰：「董孤，古之良史也，書法不隱。趙宣子，古之良大夫也，為法受惡。惜也，越竟乃免。」[左傳]<br><br>「不可以入矣。」箴尹曰：「棄君之命，獨誰受之？君，天也，天可逃乎？」遂歸復命，而自拘於司敗。王思子文之治楚國也，曰：「子文無後，何以勸善？」[左傳]<br><br></p>
        </div>
    </div>
    <div style="padding: 2em">
        <a href="/dasang.html">赏</a>
    </div>
    <div id="footer">
        <p>
            <a href="https://github.com/zaozifa/ZaozifaWebProject">历史版本</a>
            <span>·</span>
            <a href="/about.html">关于本站</a>
        </p>
    </div>
</div>
<script>
    loadSuccessThen();
</script>
</body>
</html>